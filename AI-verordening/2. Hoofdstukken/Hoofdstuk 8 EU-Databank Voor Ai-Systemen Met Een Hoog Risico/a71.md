## Artikel 71 EU-databank voor in bijlage III vermelde [AI-systemen](a3.md#^ai-systeem) met een hoog risico

1. De Commissie zorgt in samenwerking met de lidstaten voor het opzetten en onderhouden van een EU-databank met de in de leden 2 en 3 van dit artikel bedoelde informatie betreffende in artikel 6, lid 2, bedoelde [AI-systemen](a3.md#^ai-systeem) met een hoog risico die overeenkomstig de artikelen 49 en 60 zijn geregistreerd en [AI-systemen](a3.md#^ai-systeem) die niet als [AI-systemen](a3.md#^ai-systeem) met een hoog risico worden beschouwd op grond van artikel 6, lid 3, en die zijn geregistreerd overeenkomstig artikel 6, lid 4 en artikel 49. Bij het vaststellen van de functionele specificaties van een dergelijke databank raadpleegt de Commissie de deskundigen ter zake, en bij het bijwerken van die functionele specificaties raadpleegt de Commissie de AI-board.
2. De in afdelingen A en B van bijlage VIII vermelde gegevens worden in de EU-databank ingevoerd door de aanbieder of, in voorkomend geval, de gemachtigde.
3. De in afdeling C van bijlage VIII vermelde gegevens worden in de EU-databank ingevoerd door de [gebruiksverantwoordelijke](a3.md#^gebruiksverantwoordelijke) die, overeenkomstig artikel 49, leden 3 en 4, een overheidsinstantie, agentschap of orgaan is of namens hen optreedt.
4. Uitgezonderd voor het in artikel 49, lid 4, en artikel 60, lid 4, punt c), bedoelde deel is de informatie in de overeenkomstig artikel 49 geregistreerde EU-databank op gebruikersvriendelijke wijze openbaar toegankelijk. De informatie moet gemakkelijk te doorzoeken en machineleesbaar zijn. De overeenkomstig artikel 60 geregistreerde informatie is alleen toegankelijk voor [markttoezichtautoriteit](a3.md#^mta)en en de Commissie, tenzij de aanbieder of potentiële aanbieder toestemming heeft gegeven om de informatie ook toegankelijk te maken voor het publiek.
5. De EU-databank bevat alleen [persoonsgegevens](a3.md#^persg) voor zover die nodig zijn voor het verzamelen en verwerken van informatie overeenkomstig deze verordening. Die informatie bevat de namen en contactgegevens van natuurlijke personen die verantwoordelijk zijn voor de registratie van het systeem en wettelijk gemachtigd zijn de aanbieder of de [gebruiksverantwoordelijke](a3.md#^gebruiksverantwoordelijke), naargelang het geval, te vertegenwoordigen.
6. De Commissie is voor de EU-databank de verantwoordelijke voor de verwerking. Zij stelt adequate technische en administratieve ondersteuning ter beschikking van [aanbieders](a3.md#^aanbieder), potentiële [aanbieders](a3.md#^aanbieder) en [gebruiksverantwoordelijken](a3.md#^gebruiksverantwoordelijke). De EU-databank voldoet aan de toepasselijke toegankelijkheidseisen.