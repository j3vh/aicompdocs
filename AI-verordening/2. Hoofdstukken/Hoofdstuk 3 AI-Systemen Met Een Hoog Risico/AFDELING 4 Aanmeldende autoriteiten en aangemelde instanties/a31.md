---
layout: page
title: "a31"
---

## Artikel 31 Voorschriften in verband met [aangemelde instantie](a3.md#^aanins) s

1. Een [aangemelde instantie](a3.md#^aanins) wordt naar het recht van een lidstaat opgericht en bezit rechtspersoonlijkheid.
2. Aangemelde instanties voldoen aan de eisen inzake organisatie, kwaliteitsbeheer, personeel en processen die nodig zijn voor het vervullen van hun taken, alsook aan de passende cyberbeveiligingseisen.
3. De organisatiestructuur, de toewijzing van verantwoordelijkheden, de rapportagelijnen en het functioneren van [aangemelde instantie](a3.md#^aanins) s moeten ervoor zorgen dat er vertrouwen is in hun uitvoering en de resultaten van de conformiteitsbeoordelingsactiviteiten die de [aangemelde instantie](a3.md#^aanins) s verrichten.
4. Aangemelde instanties zijn onafhankelijk van de aanbieder van een [AI-systeem](a3.md#^ai-systeem) met een hoog risico met betrekking waartoe de aanbieder conformiteitsbeoordelingsactiviteiten verricht. Aangemelde instanties zijn ook onafhankelijk van andere operatoren die een economisch belang hebben in beoordeelde [AI-systemen](a3.md#^ai-systeem) met een hoog risico, alsook van concurrenten van de aanbieder. Dit belet echter niet dat beoordeelde [AI-systemen](a3.md#^ai-systeem) met een hoog risico die nodig zijn voor activiteiten van de [conformiteitsbeoordelingsinstantie](a3.md#^confins) worden gebruikt of dat dergelijke [AI-systemen](a3.md#^ai-systeem) met een hoog risico voor persoonlijke doeleinden worden gebruikt.
5. Een [conformiteitsbeoordelingsinstantie](a3.md#^confins), haar hoogste leidinggevenden en het personeel dat de conformiteitsbeoordelingstaken verricht, zijn niet rechtstreeks of als vertegenwoordiger van de betrokken partijen betrokken bij het ontwerpen, ontwikkelen, verhandelen of gebruiken van de [AI-systemen](a3.md#^ai-systeem) met een hoog risico. Zij oefent geen activiteiten uit die de onafhankelijkheid van haar oordeel of haar integriteit met betrekking tot de conformiteitsbeoordelingsactiviteiten waarvoor zij is aangemeld in het gedrang kunnen brengen. Dit geldt met name voor adviesdiensten.
6. Aangemelde instanties worden zodanig georganiseerd en functioneren zodanig dat de onafhankelijkheid, objectiviteit en onpartijdigheid van hun activiteiten gewaarborgd zijn. Aangemelde instanties documenteren en implementeren een structuur en procedures voor het waarborgen van de onpartijdigheid en voor het bevorderen en toepassen van de onpartijdigheidsbeginselen in hun gehele organisatie, onder het personeel en in de beoordelingsactiviteiten.
7. Aangemelde instanties beschikken over gedocumenteerde procedures die waarborgen dat hun personeel, comités, dochterondernemingen, onderaannemers, geassocieerde instanties of personeel van externe instanties overeenkomstig artikel 78 de informatie die zij tijdens conformiteitsbeoordelingsactiviteiten in hun bezit krijgen vertrouwelijk houden, behalve wanneer de openbaarmaking ervan wettelijk vereist is. Het personeel van [aangemelde instantie](a3.md#^aanins) s is gebonden aan het beroepsgeheim ten aanzien van alle informatie waarvan het kennisneemt bij de uitoefening van de taken uit hoofde van deze verordening, behalve ten opzichte van de [aanmeldende autoriteiten](a3.md#^aanmeldende) van de lidstaat waar de activiteiten plaatsvinden.
8. Aangemelde instanties beschikken over de nodige procedures voor de uitoefening van hun activiteiten, waarin voldoende rekening wordt gehouden met de omvang van een aanbieder, de sector waarin deze actief is, de structuur en de relatieve complexiteit van het betreffende [AI-systeem](a3.md#^ai-systeem).
9. Aangemelde instanties sluiten voor hun conformiteitsbeoordelingsactiviteiten een passende aansprakelĳkheidsverzekering af, tenzij de wettelijke aansprakelijkheid krachtens het nationale recht door de lidstaat van vestiging wordt gedekt of die lidstaat zelf rechtstreeks verantwoordelijk is voor de conformiteitsbeoordeling.
10. Aangemelde instanties zijn in staat al hun taken uit hoofde van deze verordening te verrichten met de grootste mate van beroepsintegriteit en met de vereiste bekwaamheid op het specifieke gebied, ongeacht of deze taken door de [aangemelde instantie](a3.md#^aanins) s zelf dan wel namens hen en onder hun verantwoordelijkheid worden verricht.
11. Aangemelde instanties beschikken over voldoende interne deskundigheid om de namens hen door externe partijen verrichte taken doeltreffend te kunnen evalueren. De [aangemelde instantie](a3.md#^aanins) moet permanent beschikken over voldoende administratief, technisch, juridisch en wetenschappelijk personeel dat ervaring heeft met en kennis over de relevante soorten [AI-systemen](a3.md#^ai-systeem), gegevens en gegevensverwerking en de voorschriften van afdeling 2.
12. Aangemelde instanties nemen deel aan coördinatieactiviteiten als bedoeld in artikel 38. Zij nemen ook rechtstreeks deel aan of worden vertegenwoordigd in Europese normalisatie-instellingen of zorgen ervoor op de hoogte te zijn van actuele relevante normen.