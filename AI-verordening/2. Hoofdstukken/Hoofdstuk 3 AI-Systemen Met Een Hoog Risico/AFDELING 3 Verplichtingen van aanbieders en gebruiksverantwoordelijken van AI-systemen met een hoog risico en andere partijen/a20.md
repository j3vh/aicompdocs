## Artikel 20 Corrigerende maatregelen en mededelingsverplichting

1. [aanbieders](a3.md#^aanbieder) van [AI-systemen](a3.md#^ai-systeem) met een hoog risico die van mening zijn of redenen hebben om aan te nemen dat een door hen in de handel gebracht of in gebruik gesteld [AI-systeem](a3.md#^ai-systeem) met een hoog risico niet in overeenstemming is met deze verordening, nemen onmiddellijk de nodige corrigerende maatregelen om dat systeem naargelang het geval in overeenstemming te brengen, uit de handel te nemen, te deactiveren of terug te roepen. Zij stellen de [distributeurs](a3.md#^distributeur) van het betrokken [AI-systeem](a3.md#^ai-systeem) met een hoog risico en, indien van toepassing, de [gebruiksverantwoordelijken](a3.md#^gebruiksverantwoordelijke), de [gemachtigden](a3.md#^gemachtigde) en [importeurs](a3.md#^importeur) dienovereenkomstig in kennis.
2. Wanneer het [AI-systeem](a3.md#^ai-systeem) met een hoog risico een risico vormt in de zin van artikel 79, lid 1, en de aanbieder kennis neemt van dat risico, onderzoekt hij onmiddellijk de oorzaken in samenwerking met, in voorkomend geval, de [gebruiksverantwoordelijke](a3.md#^gebruiksverantwoordelijke) die het risico heeft gemeld, informeert hij de [markttoezichtautoriteit](a3.md#^mta)en die bevoegd zijn voor het betrokken [AI-systeem](a3.md#^ai-systeem) met een hoog risico en, in voorkomend geval, de [aangemelde instantie](a3.md#^aanins) die een certificaat voor het [AI-systeem](a3.md#^ai-systeem) met een hoog risico heeft afgegeven overeenkomstig artikel 44, met name over de aard van de non-conformiteit en over eventuele relevante getroffen corrigerende maatregelen.