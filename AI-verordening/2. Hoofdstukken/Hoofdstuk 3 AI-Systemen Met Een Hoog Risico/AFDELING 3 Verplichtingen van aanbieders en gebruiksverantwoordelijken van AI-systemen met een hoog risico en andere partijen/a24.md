---
layout: page
title: "a24"
---

## Artikel 24 Verplichtingen van [distributeurs](a3.md#^distributeur)

1. Voordat zij een [AI-systeem](a3.md#^ai-systeem) met een hoog risico [op de markt aanbieden](a3.md#^markt), controleren [distributeurs](a3.md#^distributeur) of daarop de vereiste [CE-markering](a3.md#^ce) is aangebracht, of het systeem vergezeld gaat van de in artikel 47 bedoelde EU-conformiteitsverklaring en [gebruiksinstructies](a3.md#^instructies) en of de aanbieder en [importeur](a3.md#^importeur) van dat systeem, naargelang het geval, hun respectievelijke verplichtingen als vastgelegd in artikel 16, punten b) en c), en artikel 23, lid 3, hebben nageleefd.
2. Wanneer een [distributeur](a3.md#^distributeur) van mening is of redenen heeft om, op grond van de informatie waarover hij beschikt, aan te nemen dat een [AI-systeem](a3.md#^ai-systeem) met een hoog risico niet in overeenstemming is met de eisen van afdeling 2, brengt hij het [AI-systeem](a3.md#^ai-systeem) met een hoog risico niet in de handel voordat het in overeenstemming is gebracht met deze eisen. Daarnaast stelt de distributeur, wanneer het [AI-systeem](a3.md#^ai-systeem) met een hoog risico een risico vormt in de zin van artikel 79, lid 1, de aanbieder of de [importeur](a3.md#^importeur) van het [AI-systeem](a3.md#^ai-systeem), naargelang als van toepassing, hiervan in kennis.
3. [Distributeurs](a3.md#^distributeur) zorgen gedurende de periode waarin zij voor een [AI-systeem](a3.md#^ai-systeem) met een hoog risico verantwoordelijk zijn voor opslag- en vervoersomstandigheden, indien van toepassing, die de overeenstemming van het systeem met de eisen van afdeling 2 niet in het gedrang brengen.
4. Een [distributeur](a3.md#^distributeur) die van mening is of redenen heeft om, op grond van de informatie waarover hij beschikt, aan te nemen dat een [AI-systeem](a3.md#^ai-systeem) met een hoog risico dat hij op de markt heeft aangeboden, niet in overeenstemming is met de eisen van afdeling 2, neemt de noodzakelijke corrigerende maatregelen om dat systeem in overeenstemming te brengen met deze eisen, uit de handel te nemen of terug te roepen of zorgt ervoor dat de aanbieder, de [importeur](a3.md#^importeur) of een eventuele betrokken operator, waar passend, dergelijke corrigerende maatregelen treft. Indien het [AI-systeem](a3.md#^ai-systeem) met een hoog risico een risico vormt in de zin van artikel 79, lid 1, stelt de [distributeur](a3.md#^distributeur) de aanbieder of [importeur](a3.md#^importeur) van het systeem en de autoriteiten die bevoegd zijn voor het betreffende [AI-systeem](a3.md#^ai-systeem) met een hoog risico hiervan onmiddellijk in kennis, waarbij hij in het bijzonder de non-conformiteit en de eventueel getroffen corrigerende maatregelen uitvoerig beschrijft.
5. Op een met redenen omkleed verzoek van een relevante bevoegde autoriteit verstrekken [distributeurs](a3.md#^distributeur) van een [AI-systeem](a3.md#^ai-systeem) met een hoog risico die autoriteit alle informatie en documentatie met betrekking tot de op grond van de leden 1 tot en met 4 door hen genomen maatregelen die nodig zijn om aan te tonen dat het systeem voldoet aan de eisen van afdeling 2.
6. [Distributeurs](a3.md#^distributeur) werken met de relevante bevoegde autoriteiten samen met betrekking tot alle maatregelen die door deze autoriteiten worden getroffen in verband met het [AI-systeem](a3.md#^ai-systeem) met een hoog risico dat door de [distributeurs](a3.md#^distributeur) op de markt is aangeboden, met name om de risicoâ€™s van dat systeem te verminderen of te beperken.