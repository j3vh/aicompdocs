## Artikel 21 Samenwerking met bevoegde autoriteiten

1. Op een met redenen omkleed verzoek van een bevoegde autoriteit, verstrekken [aanbieders](a3.md#^aanbieder) van [AI-systemen](a3.md#^ai-systeem) met een hoog risico die autoriteit alle informatie en documentatie die noodzakelijk is om de overeenstemming van het [AI-systeem](a3.md#^ai-systeem) met een hoog risico met de eisen van afdeling 2 aan te tonen, in een eenvoudig door de instantie te begrijpen en door de betrokken lidstaat gekozen officiÃ«le taal van de instellingen van de Unie.
2. Op een met redenen omkleed verzoek van een bevoegde autoriteit verlenen [aanbieders](a3.md#^aanbieder) die verzoekende bevoegde autoriteit, indien van toepassing, toegang tot de in artikel 12, lid 1, bedoelde logs die automatisch zijn gegenereerd door hun [AI-systeem](a3.md#^ai-systeem) met een hoog risico voor zover dergelijke logs onder hun controle vallen.
3. De door de bevoegde autoriteit krachtens dit artikel verkregen informatie en documentatie worden verwerkt overeenkomstig de in artikel 78 vastgestelde vertrouwelijkheidsverplichtingen.