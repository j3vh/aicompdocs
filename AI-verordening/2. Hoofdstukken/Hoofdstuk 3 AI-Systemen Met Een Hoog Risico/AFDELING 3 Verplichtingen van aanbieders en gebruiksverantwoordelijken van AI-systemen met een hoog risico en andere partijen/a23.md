## Artikel 23 Verplichtingen van [importeurs](a3.md#^importeur)

1. Alvorens een [AI-systeem](a3.md#^ai-systeem) met een hoog risico in de handel wordt gebracht, zorgen de [importeurs](a3.md#^importeur) ervoor dat het systeem in overeenstemming is met deze verordening door na te gaan of:
	1. a) de relevante conformiteitsbeoordelingsprocedure als bedoeld in artikel 43 is uitgevoerd door de aanbieder van het [AI-systeem](a3.md#^ai-systeem) met een hoog risico;
	2. b) de aanbieder de technische documentatie heeft opgesteld in overeenstemming met artikel 11 en bijlage IV;
	3. c) de vereiste [CE-markering](a3.md#^ce) op het systeem is aangebracht en het systeem vergezeld gaat van de in artikel 47 bedoelde EU-conformiteitsverklaring en gebruiksaanwijzingen;
	4. d) de aanbieder een [gebruiksverantwoordelijke](a3.md#^gemachtigde) heeft aangewezen, in overeenstemming met artikel 22, lid 1.
2. Ingeval een [importeur](a3.md#^importeur) afdoende redenen heeft om aan te nemen dat een [AI-systeem](a3.md#^ai-systeem) met een hoog risico niet in overeenstemming is met deze verordening, vervalst is of vergezeld gaat van vervalste documenten, brengt hij het systeem niet in de handel voordat het in overeenstemming is gebracht. Wanneer het [AI-systeem](a3.md#^ai-systeem) met een hoog risico een risico vormt in de zin van artikel 79, lid 1, stelt de [importeur](a3.md#^importeur) de aanbieder van het systeem, de gemachtigden, en de [markttoezichtautoriteit](a3.md#^mta)en hiervan in kennis.
3. [Importeurs](a3.md#^importeur) vermelden hun naam, geregistreerde handelsnaam of geregistreerd merk en hun contactadres voor het [AI-systeem](a3.md#^ai-systeem) met een hoog risico op de verpakking of in de bij het product gevoegde documentatie, indien van toepassing.
4. [Importeurs](a3.md#^importeur) zorgen gedurende de periode dat zij voor een [AI-systeem](a3.md#^ai-systeem) met een hoog risico verantwoordelijk zijn voor opslag- en vervoersomstandigheden, indien van toepassing, die de overeenstemming van het systeem met de eisen van afdeling 2 niet in het gedrang brengen.
5. [Importeurs](a3.md#^importeur) bewaren gedurende een periode van tien jaar nadat het [AI-systeem](a3.md#^ai-systeem) met een hoog risico in de handel is gebracht of in gebruik is gesteld, een kopie van het door de [aangemelde instantie](a3.md#^aanins) afgegeven certificaat, en in voorkomend geval tevens een kopie van de gebruiksaanwijzing en van de in artikel 47 bedoelde EU-conformiteitsverklaring.
6. [Importeurs](a3.md#^importeur) verstrekken ter staving van de conformiteit van een [AI-systeem](a3.md#^ai-systeem) met een hoog risico met de eisen van afdeling 2, de relevante bevoegde autoriteiten op met redenen omkleed verzoek alle nodige informatie en documentatie, met inbegrip van de in lid 5 bedoelde informatie en documentatie, in een gemakkelijk voor die autoriteit te begrijpen taal. Hiertoe zorgen zij er tevens voor dat aan deze autoriteiten de technische documentatie ter beschikking kan worden gesteld.
7. [Importeurs](a3.md#^importeur) werken met de relevante bevoegde autoriteiten samen met betrekking tot alle maatregelen die door deze autoriteiten worden getroffen in verband met het [AI-systeem](a3.md#^ai-systeem) met een hoog risico dat door de [importeurs](a3.md#^importeur) in de handel is gebracht, met name om de risicoâ€™s van dat systeem te verminderen en te beperken.