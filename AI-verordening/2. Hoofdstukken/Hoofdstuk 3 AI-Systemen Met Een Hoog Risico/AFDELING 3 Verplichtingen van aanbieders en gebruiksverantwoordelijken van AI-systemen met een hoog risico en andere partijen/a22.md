---
layout: page
title: "a22"
---

## Artikel 22 [gemachtigden](a3.md#^gemachtigde) van [aanbieders](a3.md#^aanbieder) van [AI-systemen](a3.md#^ai-systeem) met een hoog risico

1. [aanbieders](a3.md#^aanbieder) die in derde landen zijn gevestigd, wijzen voordat zij hun [AI-systemen](a3.md#^ai-systeem) met een hoog risico in de Unie [in de handel brengen](a3.md#^handel), middels een schriftelijke machtiging een [gebruiksverantwoordelijke](a3.md#^gemachtigde) aan die is gevestigd in de Unie.
2. De aanbieder stelt zijn [gebruiksverantwoordelijke](a3.md#^gemachtigde) in staat de taken uit te voeren die staan gespecificeerd in het mandaat dat hij van de aanbieder heeft ontvangen.
3. De [gebruiksverantwoordelijke](a3.md#^gemachtigde) voert de taken uit die gespecificeerd zijn in het mandaat dat hij van de aanbieder heeft ontvangen. Hij legt op verzoek een kopie van het mandaat over aan de [markttoezichtautoriteit](a3.md#^mta)en, in een door de bevoegde autoriteit aangegeven officiële taal van de instellingen van de Unie. Voor de toepassing van deze verordening geeft het mandaat de [gebruiksverantwoordelijke](a3.md#^gemachtigde) de bevoegdheid om de volgende taken te verrichten:
	1. a) nagaan of de in artikel 47 bedoelde EU-conformiteitsverklaring en de in artikel 11 bedoelde technische documentatie zijn opgesteld en of de aanbieder een passende conformiteits-beoordelingsprocedure heeft uitgevoerd;
	2. b) gedurende een periode van tien jaar nadat het [AI-systeem](a3.md#^ai-systeem) met een hoog risico in de handel is gebracht of in gebruik is gesteld, de contactgegevens van de aanbieder die de [gebruiksverantwoordelijke](a3.md#^gemachtigde) heeft aangewezen alsmede een kopie van de in artikel 47 bedoelde EU-conformiteitsverklaring, de technische documentatie en, in voorkomend geval, het door de [aangemelde instantie](a3.md#^aanins) afgegeven certificaat, ter beschikking houden van de bevoegde autoriteiten en de in artikel 74, lid 10, bedoelde nationale autoriteiten of organen;
	3. c) een bevoegde autoriteit op met redenen omkleed verzoek alle informatie en documentatie verstrekken, met inbegrip van de in punt b) van deze alinea bedoelde documentatie, die noodzakelijk is om de overeenstemming van een [AI-systeem](a3.md#^ai-systeem) met een hoog risico met de eisen van afdeling 2 aan te tonen, met inbegrip van de in artikel 12, lid 1, bedoelde logs die automatisch zijn gegenereerd door het [AI-systeem](a3.md#^ai-systeem) met een hoog risico voor zover dergelijke logs onder de controle van de aanbieder vallen;
	4. d) op met redenen omkleed verzoek samenwerken met bevoegde autoriteiten met betrekking tot alle maatregelen die door deze autoriteiten worden getroffen in verband met het [AI-systeem](a3.md#^ai-systeem) met een hoog risico, met name om de risico’s van dat systeem te verminderen en te beperken;
	5. e) waar toepasselijk, voldoen aan de in artikel 49, lid 1, bedoelde registratieverplichtingen of, indien de registratie door de aanbieder zelf wordt uitgevoerd, waarborgen dat de in bijlage VIII, afdeling A, punt 3, bedoelde informatie juist is.
Door het mandaat wordt de [gebruiksverantwoordelijke](a3.md#^gemachtigde) aangesteld als aanspreekpunt, naast of in plaats van de aanbieder, voor de bevoegde autoriteiten, met betrekking tot alle vraagstukken die verband houden met het waarborgen van de naleving van deze verordening.
4. De [gebruiksverantwoordelijke](a3.md#^gemachtigde) beëindigt het mandaat indien hij van mening is of redenen heeft om aan te nemen dat de aanbieder in strijd met zijn verplichtingen op grond van deze verordening handelt. Hij stelt daar dan, met opgave van redenen, de relevante [markttoezichtautoriteit](a3.md#^mta) onmiddellijk van in kennis, alsmede, in voorkomend geval, de relevante [aangemelde instantie](a3.md#^aanins) .