## Artikel 17 Systeem voor kwaliteitsbeheer

1. [aanbieders](a3.md#^aanbieder) van [AI-systemen](a3.md#^ai-systeem) met een hoog risico voorzien in een systeem voor kwaliteitsbeheer dat de naleving van deze verordening waarborgt. Dit systeem wordt op systematische en ordelijke wijze gedocumenteerd in de vorm van schriftelijke beleidslijnen, procedures en instructies en omvat ten minste de volgende aspecten:
	1. a) een strategie voor de naleving van de regelgeving, inclusief de naleving van de conformiteitsbeoordelingsprocedures en de procedures voor het beheer van de wijzigingen van het [AI-systeem](a3.md#^ai-systeem) met een hoog risico;
	2. b) technieken, procedures en systematische maatregelen die moeten worden toegepast voor het ontwerp, de controle van het ontwerp en de verificatie van het ontwerp van het [AI-systeem](a3.md#^ai-systeem) met een hoog risico;
	3. c) technieken, procedures en systematische maatregelen die moeten worden toegepast voor de ontwikkeling, de kwaliteitscontrole en de kwaliteitsborging van het [AI-systeem](a3.md#^ai-systeem) met een hoog risico;
	4. d) procedures voor het inspecteren, testen en valideren die vóór, tijdens en na de ontwikkeling van het [AI-systeem](a3.md#^ai-systeem) met een hoog risico moeten worden uitgevoerd en de regelmaat waarmee zij moeten worden uitgevoerd;
	5. e) technische specificaties, met inbegrip van normen, die moeten worden toegepast en, wanneer de relevante [geharmoniseerde norm](a3.md#^hnorm)en niet volledig worden toegepast of geen betrekking hebben op alle relevante eisen van afdeling 2, de middelen die worden gebruikt om ervoor te zorgen dat het [AI-systeem](a3.md#^ai-systeem) met een hoog risico in overeenstemming is met deze eisen;
	6. f) systemen en procedures voor databeheer, met inbegrip van dataverwerving, -verzameling, -analyse, -labeling, -opslag, -zuivering, -aggregatie en -behoud en datamining en eventuele andere operaties met betrekking tot de data die worden uitgevoerd voorafgaand aan en met het oog op het [in de handel brengen](a3.md#^handel) of [in gebruik stellen](a3.md#^gebruik) van [AI-systemen](a3.md#^ai-systeem) met een hoog risico;
	7. g) het systeem voor risicobeheer zoals bedoeld in artikel 9;
	8. h) het opzetten, toepassen en onderhouden van een [systeem voor monitoring na](a3.md#^sysmon) het [in de handel brengen](a3.md#^handel), overeenkomstig artikel 72;
	9. i) procedures in verband met het melden van een [ernstig incident](a3.md#^eins) in overeenstemming met artikel 73;
	10. j) de communicatie met [nationale bevoegde autoriteit](a3.md#^natbau)en, andere relevante autoriteiten, met inbegrip van autoriteiten die de toegang tot data verlenen of ondersteunen, [aangemelde instantie](a3.md#^aanins) s, andere operatoren, klanten of andere belanghebbenden;
	11. k) systemen en procedures voor de registratie van alle relevante documentatie en informatie;
	12. l) het beheer van hulpmiddelen, met inbegrip van maatregelen in verband met de voorzieningszekerheid;
	13. m) een kader voor de verantwoording, waarin de verantwoordelijkheden van het management en ander personeel uiteen worden gezet met betrekking tot alle aspecten van dit lid.
2. De uitvoering van de in lid 1 bedoelde aspecten is evenredig aan de omvang van de organisatie van de aanbieder. [aanbieders](a3.md#^aanbieder) voldoen hoe dan ook aan de striktheid en het beschermingsniveau die nodig zijn om te garanderen dat hun [AI-systemen](a3.md#^ai-systeem) met een hoog risico aan deze verordening voldoen.
3. [aanbieders](a3.md#^aanbieder) van [AI-systemen](a3.md#^ai-systeem) met een hoog risico die onderworpen zijn aan verplichtingen met betrekking tot kwaliteitsbeheersystemen of een gelijkwaardige functie uit hoofde van het desbetreffende sectorale Unierecht, kunnen de in lid 1 genoemde aspecten opnemen als onderdeel van de op grond van dat recht vastgestelde kwaliteitsbeheersystemen.
4. Voor [aanbieders](a3.md#^aanbieder) die in de hoedanigheid van financiële instellingen onderworpen zijn aan eisen met betrekking tot hun interne governance, regelingen of processen uit hoofde van het desbetreffende Unierecht inzake financiële diensten, wordt met uitzondering van lid 1, punten g), h) en i), van dit artikel de verplichting een systeem voor kwaliteitsbeheer in te voeren geacht te zijn vervuld door te voldoen aan de regels inzake interne governance, regelingen of processen uit hoofde van het desbetreffende Unierecht inzake financiële diensten. Daartoe wordt rekening gehouden met eventuele [geharmoniseerde norm](a3.md#^hnorm)en als bedoeld in artikel 40.