## Artikel 13 Transparantie en informatieverstrekking aan [gebruiksverantwoordelijken](a3.md#^gebruiksverantwoordelijke)

1. [AI-systemen](a3.md#^ai-systeem) met een hoog risico worden op zodanige wijze ontworpen en ontwikkeld dat de werking ervan voldoende transparant is om [gebruiksverantwoordelijken](a3.md#^gebruiksverantwoordelijke) in staat te stellen de output van een systeem te interpreteren en op passende wijze te gebruiken. Een passende soort en mate van transparantie wordt gewaarborgd met het oog op de naleving van de relevante verplichtingen van de aanbieder en de [gebruiksverantwoordelijke](a3.md#^gebruiksverantwoordelijke) zoals uiteengezet in afdeling 3.
2. [AI-systemen](a3.md#^ai-systeem) met een hoog risico gaan vergezeld van [gebruiksinstructies](a3.md#^instructies) in een passend digitaal of ander formaat dat beknopte, volledige, juiste en duidelijke informatie bevat die relevant, toegankelijk en begrijpelijk is voor [gebruiksverantwoordelijken](a3.md#^gebruiksverantwoordelijke).
3. De [gebruiksinstructies](a3.md#^instructies) bevatten ten minste de volgende gegevens:
	1. a) de identiteit en de contactgegevens van de aanbieder en, in voorkomend geval, van zijn gemachtigde;
	2. b) de kenmerken, capaciteiten en beperkingen van de [prestaties](a3.md#^prestaties) van het [AI-systeem](a3.md#^ai-systeem) met een hoog risico, waaronder:
		1. i) het beoogde doel;
		2. ii) de mate van nauwkeurigheid, waaronder de beoordelingsmaatstaven, robuustheid en cyberbeveiliging als bedoeld in artikel 15 waarop het [AI-systeem](a3.md#^ai-systeem) met een hoog risico is getest en gevalideerd en die kan worden verwacht, en eventuele bekende en te voorziene omstandigheden die een effect kunnen hebben op die verwachte mate van nauwkeurigheid, robuustheid en cyberbeveiliging;
		3. iii) eventuele bekende of te voorziene omstandigheden in verband met het gebruik van het [AI-systeem](a3.md#^ai-systeem) met een hoog risico in overeenstemming met het beoogde doel ervan of in een situatie van [redelijkerwijs te voorzien misbruik](a3.md#^vzmisbruik), die kunnen leiden tot risico’s voor de gezondheid en veiligheid of de grondrechten als bedoeld in artikel 9, lid 2;
		4. iv) in voorkomend geval, de technische capaciteiten en kenmerken van het [AI-systeem](a3.md#^ai-systeem) met een hoog risico om informatie te verstrekken die relevant is om de output ervan toe te lichten;
		5. v) in voorkomend geval, zijn [prestaties](a3.md#^prestaties) met betrekking tot specifieke personen of groepen personen voor wie het systeem moet worden gebruikt;
		6. vi) in voorkomend geval, specificaties voor de [inputdata](a3.md#^idata) of eventuele andere relevante informatie met betrekking tot de gebruikte datasets voor training, validatie en tests, rekening houdend met het beoogde doel van het [AI-systeem](a3.md#^ai-systeem) met een hoog risico;
		7. vii) in voorkomend geval, informatie om de [gebruiksverantwoordelijken](a3.md#^gebruiksverantwoordelijke) in staat te stellen de output van het [AI-systeem](a3.md#^ai-systeem) met een hoog risico te interpreteren en op passende wijze te gebruiken;
	3. c) de wijzigingen van het [AI-systeem](a3.md#^ai-systeem) met een hoog risico en de [prestaties](a3.md#^prestaties) ervan die vooraf door de aanbieder zijn bepaald op het moment van de eerste conformiteitsbeoordeling, indien van toepassing;
	4. d) de in artikel 14 bedoelde maatregelen voor menselijk toezicht, met inbegrip van de technische maatregelen die zijn getroffen om de interpretatie van de output van de [AI-systemen](a3.md#^ai-systeem) met een hoog risico door [gebruiksverantwoordelijken](a3.md#^gebruiksverantwoordelijke) te vergemakkelijken;
	5. e) de benodigde rekenkracht en hardware, de verwachte levensduur van het [AI-systeem](a3.md#^ai-systeem) met een hoog risico en eventuele noodzakelijke maatregelen — en de frequentie daarvan — voor onderhoud en verzorging ter waarborging van de goede werking van dat [AI-systeem](a3.md#^ai-systeem), ook in verband met software-updates;
	6. f) in voorkomend geval, een beschrijving van de mechanismen in het [AI-systeem](a3.md#^ai-systeem) met een hoog risico die [gebruiksverantwoordelijken](a3.md#^gebruiksverantwoordelijke) in staat stellen de logs naar behoren te verzamelen, op te slaan en te interpreteren overeenkomstig artikel 12.