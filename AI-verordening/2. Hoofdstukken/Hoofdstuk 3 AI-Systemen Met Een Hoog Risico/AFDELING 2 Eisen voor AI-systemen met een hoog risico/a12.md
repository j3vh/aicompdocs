## Artikel 12 Registratie

1. [AI-systemen](a3.md#^ai-systeem) met een hoog risico zijn dusdanig technisch vormgegeven dat gebeurtenissen gedurende de levenscyclus van het systeem automatisch worden geregistreerd (“logs”).
2. Teneinde ervoor te zorgen dat de werking van het [AI-systeem](a3.md#^ai-systeem) met een hoog risico een niveau van traceerbaarheid heeft dat passend is voor het beoogde doel van het systeem, maken loggingfuncties het mogelijk om gebeurtenissen te registreren die relevant zijn ter:
	1. a) identificatie van situaties die ertoe kunnen leiden dat het [AI-systeem](a3.md#^ai-systeem) met een hoog risico een risico vormt in de zin van artikel 79, lid 1, of dat er een [substantiële wijziging](a3.md#^wijz) optreedt;
	2. b) facilitering van de in artikel 72 bedoelde monitoring na het [in de handel brengen](a3.md#^handel), en
	3. c) monitoring van de werking van in artikel 26, lid 5, bedoelde [AI-systemen](a3.md#^ai-systeem) met een hoog risico.
3. Voor [AI-systemen](a3.md#^ai-systeem) met een hoog risico als bedoeld in punt 1, a), van bijlage III voorzien de loggingcapaciteiten ten minste in:
	1. a) de registratie van de duur van elk gebruik van het systeem (begindatum en -tijd en einddatum en -tijd van elk gebruik);
	2. b) de referentiedatabank aan de hand waarvan de [inputdata](a3.md#^idata) zijn gecontroleerd door het systeem;
	3. c) de [inputdata](a3.md#^idata) ten aanzien waarvan de zoekopdracht een match heeft opgeleverd;
	4. d) de identificatie van de natuurlijke personen die betrokken zijn bij de verificatie van de resultaten, zoals bedoeld in artikel 14, lid 5.