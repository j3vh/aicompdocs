---
layout: page
title: "a46"
---

## Artikel 46 Afwijking van de conformiteitsbeoordelingsprocedure

1. In afwijking van artikel 43 en op naar behoren gemotiveerd verzoek kan een [markttoezichtautoriteit](a3.md#^mta) het [in de handel brengen](a3.md#^handel) of het [in gebruik stellen](a3.md#^gebruik) van specifieke [AI-systemen](a3.md#^ai-systeem) met een hoog risico binnen het grondgebied van de betrokken lidstaat toelaten, om uitzonderlijke redenen van openbare veiligheid of de bescherming van het leven en de gezondheid van personen, milieubescherming of de bescherming van essentiële industriële en infrastructurele activa. De toelating geldt gedurende een beperkte periode, terwijl de nodige conformiteitsbeoordelingsprocedures worden uitgevoerd, rekening houdend met de uitzonderlijke redenen ter rechtvaardiging van de afwijking. Die procedures worden zo snel mogelijk afgerond.
2. In een naar behoren gerechtvaardigde situatie van urgentie om uitzonderlijke redenen van openbare veiligheid of in geval van een specifieke, substantiële en imminente dreiging voor het leven of de fysieke veiligheid van natuurlijke personen, kunnen [rechtshandhavingsinstantie](a3.md#^rhi)s of civielebeschermingsautoriteiten een specifiek [AI-systeem](a3.md#^ai-systeem) met een hoog risico [in gebruik stellen](a3.md#^gebruik) zonder de in lid 1 bedoelde toelating, op voorwaarde dat die toelating tijdens of na het gebruik zonder onnodige vertraging wordt aangevraagd. Indien de in lid 1 bedoelde toelating wordt geweigerd, wordt het gebruik van het [AI-systeem](a3.md#^ai-systeem) met een hoog risico met onmiddellijke ingang stopgezet en worden alle resultaten en outputs van dat gebruik onmiddellijk verwijderd.
3. De in lid 1 bedoelde toelating wordt alleen verstrekt als de [markttoezichtautoriteit](a3.md#^mta) concludeert dat het [AI-systeem](a3.md#^ai-systeem) met een hoog risico aan de voorschriften van afdeling 2 voldoet. De [markttoezichtautoriteit](a3.md#^mta) stelt de Commissie en de andere lidstaten in kennis van op grond van de leden 1 en 2 verstrekte toelatingen. Deze verplichting geldt niet voor [gevoelige operationele gegevens](a3.md#^gog) met betrekking tot de activiteiten van [rechtshandhavingsinstantie](a3.md#^rhi)s.
4. Indien binnen 15 kalenderdagen na de ontvangst van de in lid 3 bedoelde informatie geen bezwaar is geopperd door een lidstaat of de Commissie tegen een door een [markttoezichtautoriteit](a3.md#^mta) van een lidstaat overeenkomstig lid 1 verstrekte toelating, wordt die toelating geacht gerechtvaardigd te zijn.
5. Indien binnen 15 kalenderdagen na de ontvangst van in lid 3 bedoelde kennisgeving door een lidstaat bezwaren worden geopperd tegen een door een [markttoezichtautoriteit](a3.md#^mta) van een andere lidstaat verstrekte toelating, of wanneer de Commissie de toelating in strijd met het Unierecht acht of de conclusie van de lidstaten ten aanzien van de conformiteit van het systeem als bedoeld in lid 3 ongegrond acht, treedt de Commissie onverwijld in overleg met de relevante lidstaat. De betrokken operatoren worden geraadpleegd en hebben de mogelijkheid hun standpunten uiteen te zetten. Met het oog daarop besluit de Commissie of de toelating gerechtvaardigd is. De Commissie richt haar besluit aan de betrokken lidstaat en de relevante operatoren.
6. Indien de Commissie de toelating ongerechtvaardigd acht, wordt deze ingetrokken door de [markttoezichtautoriteit](a3.md#^mta) van de betrokken lidstaat.
7. Voor [AI-systemen](a3.md#^ai-systeem)n](Artikel%203%20Definities#^329ac4) met een hoog risico die verband houden met producten die onder de in afdeling A van bijlage I vermelde harmonisatiewetgeving van de Unie vallen, zijn alleen de in die harmonisatiewetgeving van de Unie vastgestelde afwijkingen van de [conformiteitsbeoordeling](a3.md#^conformiteitsbeoordeling) van toepassing.