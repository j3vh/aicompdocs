## Artikel 47 EU-conformiteitsverklaring

1. De aanbieder stelt voor elk [AI-systeem](a3.md#^ai-systeem) met een hoog risico een schriftelijke machineleesbare, fysieke of elektronisch ondertekende EU-conformiteitsverklaring op en houdt deze verklaring tot tien jaar na het [in de handel brengen](a3.md#^handel) of het [in gebruik stellen](a3.md#^gebruik) van het [AI-systeem](a3.md#^ai-systeem) met een hoog risico ter beschikking van de [nationale bevoegde autoriteit](a3.md#^natbau)en. In de EU-conformiteitsverklaring wordt vermeld voor welk [AI-systeem](a3.md#^ai-systeem) met een hoog risico ze is opgesteld. Op verzoek wordt een kopie van de EU-conformiteitsverklaring aan de relevante [nationale bevoegde autoriteit](a3.md#^natbau)en voorgelegd.
2. In de EU-conformiteitsverklaring wordt vermeld dat het betreffende [AI-systeem](a3.md#^ai-systeem) met een hoog risico aan de in afdeling 2 beschreven voorschriften voldoet. De EU-conformiteitsverklaring bevat de informatie die is vervat in bijlage V en wordt vertaald in een taal die de [nationale bevoegde autoriteit](a3.md#^natbau)en van de lidstaten waarin het [AI-systeem](a3.md#^ai-systeem) met een hoog risico in de handel wordt gebracht of wordt aangeboden, gemakkelijk kunnen begrijpen.
3. Wanneer [AI-systemen](a3.md#^ai-systeem) met een hoog risico onder andere harmonisatiewetgeving van de Unie vallen, waarvoor ook een EU-conformiteitsverklaring is vereist, wordt één EU-conformiteitsverklaring ten aanzien van alle op het [AI-systeem](a3.md#^ai-systeem) met een hoog risico toepasselijke Uniewetgeving opgesteld. De verklaring bevat alle informatie die vereist is voor de identificatie van de harmonisatiewetgeving van de Unie waarop de verklaring betrekking heeft.
4. Met het opstellen van de EU-conformiteitsverklaring neemt de aanbieder de verantwoordelijkheid op zich om de in afdeling 2 beschreven voorschriften na te leven. De aanbieder houdt de EU-conformiteitsverklaring voor zover dienstig up-to-date.
5. De Commissie is bevoegd overeenkomstig artikel 97 gedelegeerde handelingen vast te stellen om bijlage V te wijzigen door het actualiseren van de in die bijlage beschreven inhoud van de EU-conformiteitsverklaring, teneinde elementen in te voeren die noodzakelijk worden in het licht van de technische vooruitgang.