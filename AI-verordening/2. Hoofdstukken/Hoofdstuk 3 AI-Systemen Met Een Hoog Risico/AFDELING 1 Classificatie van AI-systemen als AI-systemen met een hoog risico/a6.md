## Artikel 6 Classificatieregels voor [AI-systemen](a3.md#^ai-systeem) met een hoog risico

1. Ongeacht of een [AI-systeem](a3.md#^ai-systeem) los van in de punten a) en b) bedoelde producten in de handel wordt gebracht of in gebruik wordt gesteld, wordt een [AI-systeem](a3.md#^ai-systeem) als [AI-systeem](a3.md#^ai-systeem) met een hoog risico beschouwd wanneer aan beide van de volgende voorwaarden is voldaan:
	1. a) het [AI-systeem](a3.md#^ai-systeem) is bedoeld om te worden gebruikt als [veiligheidscomponent](a3.md#^veiligheidscomponent) van een product of het [AI-systeem](a3.md#^ai-systeem) is zelf een product dat valt onder de in bijlage I opgenomen harmonisatiewetgeving van de Unie; 
	2. b) voor het product waarvan het [AI-systeem](a3.md#^ai-systeem) de [veiligheidscomponent](a3.md#^veiligheidscomponent) op grond van punt a) vormt of voor het [AI-systeem](a3.md#^ai-systeem) als product zelf moet een conformiteits-beoordeling door een derde partij worden uitgevoerd met het oog op het [in de handel brengen](a3.md#^handel) of [in gebruik stellen](a3.md#^gebruik) van dat product op grond van de in bijlage I opgenomen harmonisatiewetgeving van de Unie.^a61
2. Naast de in lid 1 bedoelde [AI-systemen](a3.md#^ai-systeem) met een hoog risico worden ook [AI-systemen](a3.md#^ai-systeem) zoals bedoeld in bijlage III als [AI-systeem](a3.md#^ai-systeem) met een hoog risico beschouwd.
3. In afwijking van lid 2 wordt een in bijlage III bedoeld [AI-systeem](a3.md#^ai-systeem) niet als [AI-systeem](a3.md#^ai-systeem) met een hoog risico beschouwd wanneer het geen significant risico op schade voor de gezondheid, veiligheid of de grondrechten van natuurlijke personen inhoudt, onder meer doordat het de uitkomst van de besluitvorming niet wezenlijk beïnvloedt. De eerste alinea is van toepassing wanneer aan een van de volgende voorwaarden is voldaan:
	1. a) het [AI-systeem](a3.md#^ai-systeem) is bedoeld om een beperkte procedurele taak uit te voeren;
	2. b) het [AI-systeem](a3.md#^ai-systeem) is bedoeld om het resultaat van een eerder voltooide menselijke activiteit te verbeteren;
	3. c) het [AI-systeem](a3.md#^ai-systeem) is bedoeld om besluitvormingspatronen of afwijkingen van eerdere besluitvormingspatronen op te sporen en is niet bedoeld om de eerder voltooide menselijke beoordeling zonder behoorlijke menselijke toetsing te vervangen of te beïnvloeden, of
	4. d) het [AI-systeem](a3.md#^ai-systeem) is bedoeld om een voorbereidende taak uit te voeren voor een beoordeling die relevant is voor de in bijlage III vermelde gebruiksgevallen.
	Niettegenstaande de eerste alinea wordt een in bijlage III bedoeld [AI-systeem](a3.md#^ai-systeem) altijd als een [AI-systeem](a3.md#^ai-systeem) met een hoog risico beschouwd indien het [AI-systeem](a3.md#^ai-systeem) [profilering](a3.md#^profil) van natuurlijke personen uitvoert.
4. Een aanbieder die van mening is dat een in bijlage III bedoeld [AI-systeem](a3.md#^ai-systeem) geen hoog risico inhoudt, documenteert zijn beoordeling voordat dat systeem in de handel wordt gebracht of in gebruik wordt gesteld. Die aanbieder is onderworpen aan de registratieverplichting van artikel 49, lid 2. Op verzoek van de [nationale bevoegde autoriteit](a3.md#^natbau)en verstrekt de aanbieder de documentatie van de beoordeling.
5. De Commissie verstrekt na raadpleging van de Europese raad voor artificiële intelligentie (de “AI-board”) en uiterlijk op 2 februari 2026 richtsnoeren voor de praktische uitvoering van dit artikel in overeenstemming met artikel 96, samen met een uitgebreide lijst van praktische voorbeelden van gebruiksgevallen van [AI-systemen](a3.md#^ai-systeem) met een hoog risico en zonder hoog risico.
6. De Commissie is bevoegd overeenkomstig artikel 97 gedelegeerde handelingen vast te stellen om teneinde lid 3, tweede alinea, van dit artikel te wijzigen door nieuwe voorwaarden toe te voegen aan de daarin vastgelegde voorwaarden, of door hen te wijzigen, indien er concrete en betrouwbare bewijzen zijn voor het bestaan van [AI-systemen](a3.md#^ai-systeem) die onder het toepassingsgebied van bijlage III vallen, maar die geen significant risico inhouden op schade voor de gezondheid, veiligheid of grondrechten van natuurlijke personen.
7. De Commissie stelt overeenkomstig artikel 97 gedelegeerde handelingen vast om lid 3, tweede alinea, van dit artikel te wijzigen door de daarin vastgelegde voorwaarden te schrappen, indien er concrete en betrouwbare aanwijzingen zijn dat dit noodzakelijk is om het in deze verordening bepaalde niveau van bescherming van de gezondheid, de veiligheid en de grondrechten te behouden.
8. Overeenkomstig de leden 6 en 7 van dit artikel vastgestelde wijzigingen van de in lid 3, tweede alinea, vastgelegde voorwaarden doen geen afbreuk aan het in deze verordening bepaalde algemene niveau van bescherming van de gezondheid, de veiligheid en de grondrechten, en zorgen voor samenhang met de op grond van artikel 7, lid 1, vastgestelde gedelegeerde handelingen en houdenrekening met markt- en technologische ontwikkelingen.