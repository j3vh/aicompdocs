---
layout: page
title: "a51"
---

## Artikel 51 Classificatie van AI-modellen voor algemene doeleinden als AI-modellen voor algemene doeleinden met een [systeemrisico](a3.md#^sysrisk)

1. Een [AI-model voor algemene doeleinden](a3.md#^gpai) wordt geclassificeerd als een [AI-model voor algemene doeleinden](a3.md#^gpai) met een [systeemrisico](a3.md#^sysrisk) als het aan één van de volgende voorwaarden voldoet:
	1. a) het beschikt over [capaciteiten met een grote impact](a3.md#^capgi) die worden geëvalueerd op basis van passende technische instrumenten en methoden, met inbegrip van indicatoren en benchmarks;
	2. b) op grond van een besluit van de Commissie, ambtshalve of naar aanleiding van een gekwalificeerde waarschuwing van het wetenschappelijk panel, heeft het AI-model vergelijkbare capaciteiten of een vergelijkbare impact als beschreven in punt a), met inachtneming van de criteria in bijlage XIII.
2. Een [AI-model voor algemene doeleinden](a3.md#^gpai) wordt geacht [capaciteiten met een grote impact](a3.md#^capgi) overeenkomstig lid 1, punt a), te hebben wanneer de cumulatieve hoeveelheid berekeningen die wordt gebruikt om het model te trainen, gemeten in [zwevendekommabewerking](a3.md#^flop)en, groter is dan 1025.
3. De Commissie stelt overeenkomstig artikel 97 gedelegeerde handelingen vast om de in de leden 1 en 2 van dit artikel genoemde drempelwaarden te wijzigen en benchmarks en indicatoren zo nodig aan te vullen in het licht van veranderende technologische ontwikkelingen, zoals algoritmische verbeteringen of verhoogde efficiëntie van de hardware, zodat deze drempels de stand van de techniek weerspiegelen.