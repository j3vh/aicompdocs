---
layout: page
title: "a55"
---

## Artikel 55 Verplichtingen van [aanbieders](a3.md#^aanbieder) van AI-modellen voor algemene doeleinden met een [systeemrisico](a3.md#^sysrisk)

1. Naast de in de artikelen 53 en 54 genoemde verplichtingen moeten [aanbieders](a3.md#^aanbieder) van AI-modellen voor algemene doeleinden met een [systeemrisico](a3.md#^sysrisk):
	1. a) een modelevaluatie uitvoeren overeenkomstig gestandaardiseerde protocollen en instrumenten die de stand van de techniek weerspiegelen, met inbegrip van het uitvoeren en documenteren van tests gericht op het ontdekken van kwetsbaarheden van het model met als doel om [systeemrisico](a3.md#^sysrisk)’s in kaart te brengen en te beperken;
	2. b) mogelijke [systeemrisico](a3.md#^sysrisk)’s op Unieniveau beoordelen en beperken, met inbegrip van de bronnen daarvan, die kunnen voortvloeien uit de ontwikkeling, het [in de handel brengen](a3.md#^handel) of het gebruik van AI-modellen voor algemene doeleinden met een [systeemrisico](a3.md#^sysrisk);
	3. c) relevante informatie over ernstige incidenten en mogelijke corrigerende maatregelen bijhouden, documenteren en onverwijld rapporteren aan het [AI-bureau](a3.md#^aibur) en, in voorkomend geval, aan de [nationale bevoegde autoriteit](a3.md#^natbau)en;
	4. d) zorgen voor een passend niveau van cyberbeveiligingsbescherming voor het [AI-model voor algemene doeleinden](a3.md#^gpai) met een [systeemrisico](a3.md#^sysrisk) en de fysieke infrastructuur van het model.
2. [aanbieders](a3.md#^aanbieder) van AI-modellen voor algemene doeleinden met een [systeemrisico](a3.md#^sysrisk) kunnen zich baseren op praktijkcodes in de zin van artikel 56 om de naleving van de in lid 1 van dit artikel vastgestelde verplichtingen aan te tonen, totdat er een [geharmoniseerde norm](a3.md#^hnorm) is gepubliceerd. Door Europese [geharmoniseerde norm](a3.md#^hnorm)en na te leven genieten [aanbieders](a3.md#^aanbieder) een vermoeden van overeenstemming, voor zover die normen ook die verplichtingen dekken. [aanbieders](a3.md#^aanbieder) van AI-modellen voor algemene doeleinden met een [systeemrisico](a3.md#^sysrisk) die zich niet aan een goedgekeurde praktijkcode houden of niet voldoen aan een Europese [geharmoniseerde norm](a3.md#^hnorm), tonen alternatieve passende wijzen van naleving aan die door de Commissie moeten worden beoordeeld.
3. Uit hoofde van dit artikel verkregen informatie of documentatie, met inbegrip van bedrijfsgeheimen, worden verwerkt overeenkomstig de in artikel 78 vastgelegde vertrouwelijkheidsverplichtingen.