---
layout: page
title: "a56"
---

## Artikel 56 Praktijkcodes

1. Het [AI-bureau](a3.md#^aibur) stimuleert en faciliteert de opstelling van praktijkcodes op Unieniveau als bijdrage aan de correcte toepassing van deze verordening, rekening houdend met internationale benaderingen.
2. Het [AI-bureau](a3.md#^aibur) en de AI-board streven ernaar ervoor te zorgen dat de praktijkcodes ten minste de verplichtingen omvatten die zijn bepaald in de artikelen 53 en 55, waaronder de volgende zaken:
	1. a) de middelen om ervoor te zorgen dat de in artikel 53, lid 1, punten a) en b), bedoelde informatie up-to-date wordt gehouden in het licht van markt- en technologische ontwikkelingen;
	2. b) de mate van gedetailleerdheid van de samenvatting over de voor het trainen van het AI-model gebruikte content;
	3. c) het in kaart brengen van het type en de aard van de [systeemrisico](a3.md#^sysrisk)’s op Unieniveau, met inbegrip van de bronnen ervan, indien van toepassing;
	4. d) de maatregelen, procedures en modaliteiten voor de beoordeling en het beheer van de [systeemrisico](a3.md#^sysrisk)’s op Unieniveau, met inbegrip van de documentatie daarvan, die in verhouding moeten staan tot de risico’s, rekening houden met de ernst en waarschijnlijkheid ervan en met de specifieke uitdagingen om die risico’s aan te pakken in het licht van de mogelijke manieren waarop dergelijke risico’s in de AI-waardeketen kunnen ontstaan en zich voordoen.
3. Het [AI-bureau](a3.md#^aibur) kan alle [aanbieders](a3.md#^aanbieder) van AI-modellen voor algemene doeleinden en relevante [nationale bevoegde autoriteit](a3.md#^natbau)en uitnodigen om deel te nemen aan het opstellen van praktijkcodes. Maatschappelijke organisaties, het bedrijfsleven, de academische wereld en andere relevante belanghebbenden, zoals [aanbieders](a3.md#^aanbieder) verder in de AI-waardeketen en onafhankelijke deskundigen, kunnen het proces ondersteunen.
4. Het [AI-bureau](a3.md#^aibur) en de AI-board streven ernaar ervoor te zorgen dat hun specifieke doelstellingen in de praktijkcodes duidelijk uiteen worden gezet en toezeggingen of maatregelen bevatten, met inbegrip van, waar passend, kernprestatie-indicatoren, om ervoor te zorgen dat die doelstellingen worden verwezenlijkt, en dat de praktijkcodes naar behoren rekening houden met de behoeften en belangen van alle belanghebbenden, met inbegrip van betrokken personen, op Unieniveau.
5. Het [AI-bureau](a3.md#^aibur) streeft ernaar ervoor te zorgen dat de deelnemers aan de praktijkcodes regelmatig verslag uitbrengen aan het [AI-bureau](a3.md#^aibur) over de uitvoering van de verbintenissen en de genomen maatregelen en de resultaten daarvan, onder meer waar nodig gemeten aan de hand van de kernprestatie-indicatoren. De kernprestatie-indicatoren en rapportageverplichtingen weerspiegelen de verschillen in omvang en capaciteit tussen de verschillende deelnemers.
6. Het [AI-bureau](a3.md#^aibur) en de AI-board monitoren en evalueren regelmatig of de deelnemers de doelstellingen van de praktijkcodes verwezenlijken en bijdragen aan de correcte toepassing van deze verordening. Het [AI-bureau](a3.md#^aibur) en de AI-board beoordelen of de praktijkcodes betrekking hebben op de verplichtingen van de artikelen 53 en 55, en monitoren en evalueren regelmatig of de doelstellingen daarvan worden verwezenlijkt. Zij maken hun beoordeling of de praktijkcodes toereikend zijn bekend.
   De Commissie kan door middel van een uitvoeringshandeling een praktijkcode goedkeuren en deze binnen de Unie een algemene geldigheid verlenen. Die uitvoeringshandeling wordt vastgesteld volgens de in artikel 98, lid 2, bedoelde onderzoeksprocedure.
7. Het [AI-bureau](a3.md#^aibur) kan alle [aanbieders](a3.md#^aanbieder) van AI-modellen voor algemene doeleinden uitnodigen zich aan de praktijkcodes te houden. Voor [aanbieders](a3.md#^aanbieder) van AI-modellen voor algemene doeleinden die geen [systeemrisico](a3.md#^sysrisk)’s inhouden, kan deze naleving worden beperkt tot de verplichtingen van artikel 53, tenzij zij uitdrukkelijk verklaren dat zij belangstelling hebben om zich bij de volledige code aan te sluiten.
8. Het [AI-bureau](a3.md#^aibur) stimuleert en faciliteert in voorkomend geval ook de evaluatie en aanpassing van de praktijkcodes, met name wanneer er nieuwe normen worden ingesteld. Het [AI-bureau](a3.md#^aibur) helpt bij de beoordeling van de beschikbare normen.
9. De praktijkcodes moeten uiterlijk op 2 mei 2025 gereed zijn. Het [AI-bureau](a3.md#^aibur) neemt de nodige stappen, met inbegrip van het uitnodigen van [aanbieders](a3.md#^aanbieder) op grond van lid 7.
   Als er uiterlijk op 2 augustus 2025 nog geen praktijkcode tot stand is gebracht, of indien het [AI-bureau](a3.md#^aibur) deze na zijn beoordeling uit hoofde van lid 6 van dit artikel ontoereikend acht, kan de Commissie door middel van uitvoeringshandelingen gemeenschappelijke regels vaststellen voor de uitvoering van de verplichtingen waarin de artikelen 53 en 55 voorzien, met inbegrip van de in lid 2 van dit artikel genoemde zaken. Die uitvoeringshandelingen worden vastgesteld volgens de in artikel 98, lid 2, bedoelde onderzoeksprocedure.