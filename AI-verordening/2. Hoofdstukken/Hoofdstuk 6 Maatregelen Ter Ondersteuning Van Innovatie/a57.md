---
layout: page
title: "a57"
---

## Artikel 57 AI-testomgevingen voor regelgeving

1. De lidstaten zorgen ervoor dat hun bevoegde autoriteiten ten minste één [AI-testomgeving voor regelgeving](a3.md#^sandbox) op nationaal niveau opzetten, die uiterlijk op 2 augustus 2026 operationeel is. Die testomgeving kan ook samen met de bevoegde autoriteiten van andere lidstaten worden opgezet. De Commissie kan technische ondersteuning, advies en instrumenten verstrekken voor de oprichting en werking van AI-testomgevingen voor regelgeving.
   Aan de verplichting uit hoofde van de eerste alinea kan ook worden voldaan door deel te nemen aan een bestaande testomgeving, voor zover die deelname de deelnemende lidstaten een gelijkwaardig niveau van nationale dekking biedt.
2. Er kunnen ook aanvullende AI-testomgevingen voor regelgeving worden ontwikkeld op regionaal of lokaal niveau of samen met de bevoegde autoriteiten van andere lidstaten.
3. De Europese Toezichthouder voor gegevensbescherming kan ook een [AI-testomgeving voor regelgeving](a3.md#^sandbox) opzetten voor de instellingen, organen en instanties van de Unie, en kan de rollen en taken van de [nationale bevoegde autoriteit](a3.md#^natbau)en overeenkomstig dit hoofdstuk uitoefenen.
4. De lidstaten zorgen ervoor dat de in de leden 1 en 2 bedoelde bevoegde autoriteiten voldoende middelen toewijzen om doeltreffend en tijdig aan dit artikel te voldoen. In voorkomend geval werken de [nationale bevoegde autoriteit](a3.md#^natbau)en samen met andere relevante autoriteiten en kunnen zij de betrokkenheid van andere actoren binnen het AI-ecosysteem toestaan. Dit artikel heeft geen gevolgen voor andere testomgevingen voor regelgeving die zijn ingesteld op grond van het nationale of Unierecht. De lidstaten zorgen ervoor dat de autoriteiten die toezicht houden op die andere testomgevingen en de [nationale bevoegde autoriteit](a3.md#^natbau)en voldoende met elkaar samenwerken.
5. Uit hoofde van lid 1 opgerichte AI-testomgevingen voor regelgeving voorzien in een gecontroleerde omgeving ter bevordering van innovatie en ter vergemakkelijking van het ontwikkelen, trainen, testen en valideren van innovatieve [AI-systemen](a3.md#^ai-systeem), volgens een specifiek, tussen de [aanbieders](a3.md#^aanbieder) of potentiële [aanbieders](a3.md#^aanbieder) en de bevoegde autoriteit overeengekomen [testomgevingsplan](a3.md#^testoplan), voor een beperkte duur voordat zij in de handel worden gebracht of in gebruik worden gesteld. Dergelijke testomgevingen kunnen inhouden dat er onder reële omstandigheden wordt getest onder toezicht binnen de testomgeving.
6. De bevoegde autoriteiten verstrekken in voorkomend geval begeleiding, toezicht en ondersteuning binnen de [AI-testomgeving voor regelgeving](a3.md#^sandbox) met als doel om risico’s in kaart te brengen, met name met betrekking tot de grondrechten, gezondheid en veiligheid, alsook het testen en beperkende maatregelen, en de doeltreffendheid daarvan met betrekking tot de verplichtingen en eisen van deze verordening, en, in voorkomend geval, ander Unie- en nationaal recht onder toezicht binnen de testomgeving.
7. De bevoegde autoriteiten begeleiden [aanbieders](a3.md#^aanbieder) en potentiële [aanbieders](a3.md#^aanbieder) die deelnemen aan de [AI-testomgeving voor regelgeving](a3.md#^sandbox) met betrekking tot verwachtingen die voortvloeien uit de regelgeving en de wijze waarop aan de in deze verordening vastgestelde eisen en verplichtingen moet worden voldaan.
   Op verzoek van de aanbieder of potentiële aanbieder van het [AI-systeem](a3.md#^ai-systeem) verstrekt de bevoegde autoriteit een schriftelijk bewijs van de met succes in de testomgeving uitgevoerde activiteiten. De bevoegde autoriteit verstrekt ook een eindverslag waarin de in de testomgeving uitgevoerde activiteiten en de daarmee verband houdende resultaten en leerresultaten worden beschreven. [aanbieders](a3.md#^aanbieder) kunnen dergelijke documentatie gebruiken om bij het conformiteitsbeoordelingsproces of relevante markttoezicht-activiteiten aan te tonen dat zij aan deze verordening voldoen. In dit verband houden [markttoezichtautoriteit](a3.md#^mta)en en [aangemelde instantie](a3.md#^aanins) s op een positieve manier rekening met de eindverslagen en de schriftelijke bewijzen die door de [nationale bevoegde autoriteit](a3.md#^natbau) worden verstrekt, teneinde de conformiteitsbeoordelingsprocedures in een redelijke mate te versnellen.
8. Met inachtneming van de vertrouwelijkheidsbepalingen van artikel 78 en met instemming van de aanbieder of potentiële aanbieder zijn de Commissie en de AI-board gemachtigd om toegang te krijgen tot de eindverslagen en houden zij er in voorkomend geval rekening mee bij de uitoefening van hun taken uit hoofde van deze verordening. Indien zowel de aanbieder of potentiële aanbieder als de [nationale bevoegde autoriteit](a3.md#^natbau) uitdrukkelijk instemmen, mag het eindverslag openbaar worden gemaakt via het in dit artikel bedoelde centrale informatieplatform.
9. Het opzetten van AI-testomgevingen voor regelgeving is erop gericht bij te dragen aan de volgende doelstellingen:
	1. a) het verbeteren van de rechtszekerheid met betrekking tot het bereiken van naleving van deze verordening of, in voorkomend geval, van ander toepasselijk Unie- en nationaal recht;
	2. b) ondersteunen van de uitwisseling van beste praktijken door middel van samenwerking met de autoriteiten die betrokken zijn bij de [AI-testomgeving voor regelgeving](a3.md#^sandbox);
	3. c) bevorderen van innovatie en concurrentievermogen en faciliteren van de ontwikkeling van een AI-ecosysteem;
	4. d) bijdragen aan empirisch onderbouwd leren op het gebied van regelgeving;
	5. e) vergemakkelijken en versnellen van de toegang tot de markt van de Unie voor [AI-systemen](a3.md#^ai-systeem), met name wanneer ze worden aangeboden door kmo's, met inbegrip van start-ups.
10. De [nationale bevoegde autoriteit](a3.md#^natbau)en zorgen ervoor dat voor zover de innovatieve [AI-systemen](a3.md#^ai-systeem) betrekking hebben op de verwerking van [persoonsgegevens](a3.md#^persg) of anderszins onder het toezicht van andere nationale autoriteiten of bevoegde autoriteiten vallen die toegang tot gegevens verstrekken of ondersteunen, de nationale gegevensbeschermingsautoriteiten en die andere nationale of bevoegde autoriteiten betrokken zijn bij de werking van de [AI-testomgeving voor regelgeving](a3.md#^sandbox) en bij het toezicht op de aspecten die onder hun respectieve taken en bevoegdheden vallen.
11. De AI-testomgevingen voor regelgeving laten de toezichthoudende of corrigerende bevoegdheden van de bevoegde autoriteiten die toezicht houden binnen de testomgevingen onverlet, ook op regionaal of lokaal niveau. Significante risico’s voor de gezondheid en veiligheid en de grondrechten die tijdens het ontwikkelen en testen van dergelijke [AI-systemen](a3.md#^ai-systeem) worden vastgesteld, worden op adequate wijze beperkt. De [nationale bevoegde autoriteit](a3.md#^natbau)en hebben de bevoegdheid om het testproces of de deelname aan de testomgeving tijdelijk of permanent op te schorten indien doeltreffende beperkende maatregelen niet mogelijk zijn, en zij stellen het [AI-bureau](a3.md#^aibur) van een dergelijk besluit in kennis. De [nationale bevoegde autoriteit](a3.md#^natbau)en oefenen hun toezichtsbevoegdheden binnen de grenzen van het toepasselijk recht uit, waarbij zij gebruikmaken van hun discretionaire bevoegdheden bij de uitvoering van wettelijke bepalingen met betrekking tot een specifiek project inzake een [AI-testomgeving voor regelgeving](a3.md#^sandbox), met als doel innovatie op het gebied van AI in de Unie te ondersteunen.
12. [aanbieders](a3.md#^aanbieder) en potentiële [aanbieders](a3.md#^aanbieder) die deelnemen aan de [AI-testomgeving voor regelgeving](a3.md#^sandbox) blijven aansprakelijk uit hoofde van het toepasselijke Unie- en nationale aansprakelijkheidsrecht voor aan derden toegebrachte schade als gevolg van de experimenten in de testomgeving. Als de potentiële [aanbieders](a3.md#^aanbieder) echter het specifieke plan alsmede de voorwaarden voor hun deelname eerbiedigen en zich te goeder trouw houden aan de richtsnoeren van de [nationale bevoegde autoriteit](a3.md#^natbau), leggen de autoriteiten geen administratieve boetes op voor de schending van deze verordening. Wanneer andere bevoegde autoriteiten die verantwoordelijk zijn voor ander Unierecht en nationaal recht actief betrokken waren bij het toezicht op het [AI-systeem](a3.md#^ai-systeem) in de testomgeving en richtsnoeren voor naleving hebben verstrekt, worden met betrekking tot dat recht geen administratieve geldboetes opgelegd.
13. De AI-testomgevingen voor regelgeving worden zodanig ontworpen en uitgevoerd dat zij desgevallend de grensoverschrijdende samenwerking tussen [nationale bevoegde autoriteit](a3.md#^natbau)en vergemakkelijken.
14. De [nationale bevoegde autoriteit](a3.md#^natbau)en coördineren hun activiteiten en werken samen binnen het kader van de AI-board.
15. De [nationale bevoegde autoriteit](a3.md#^natbau)en stellen het [AI-bureau](a3.md#^aibur) en de AI-board in kennis van de oprichting van een testomgeving en kunnen hen om ondersteuning en begeleiding verzoeken. Er wordt door het [AI-bureau](a3.md#^aibur) een lijst van geplande en bestaande testomgevingen openbaar gemaakt en up-to-date gehouden om meer interactie in de AI-testomgevingen voor regelgeving en grensoverschrijdende samenwerking aan te moedigen.
16. De [nationale bevoegde autoriteit](a3.md#^natbau)en dienen vanaf één jaar na de oprichting van de [AI-testomgeving voor regelgeving](a3.md#^sandbox) en vervolgens elk jaar tot de beëindiging ervan, bij het [AI-bureau](a3.md#^aibur) en de AI-board jaarverslagen in, alsook een afsluitend verslag. In deze verslagen wordt informatie verstrekt over de vooruitgang en de resultaten met betrekking tot de uitvoering van die testomgevingen, met inbegrip van goede praktijken, incidenten, geleerde lessen en aanbevelingen over de opzet ervan en, waar relevant, over de toepassing en mogelijke herziening van deze verordening, met inbegrip van de gedelegeerde en uitvoeringshandelingen daarvan, en over de toepassing van andere regelgeving van de Unie onder toezicht van de bevoegde autoriteiten binnen de testomgeving. De [nationale bevoegde autoriteit](a3.md#^natbau)en stellen die jaarverslagen of de samenvattingen daarvan online beschikbaar voor het publiek. De Commissie houdt in voorkomend geval rekening met de jaarverslagen bij de uitoefening van haar taken uit hoofde van deze verordening.
17. De Commissie ontwikkelt één specifieke interface met alle relevante informatie over AI-testomgevingen voor regelgeving waar belanghebbenden kunnen te communiceren met de AI-testomgevingen voor regelgeving, vragen kunnen stellen aan de bevoegde autoriteiten en niet-bindend advies kunnen krijgen over de conformiteit van innovatieve producten, diensten of bedrijfsmodellen waarin AI-technologieën zijn verwerkt, in overeenstemming met artikel 62, lid 1, punt c). De Commissie draagt in voorkomend geval zorg voor proactieve coördinatie met de [nationale bevoegde autoriteit](a3.md#^natbau)en.