---
layout: page
title: "a60"
---

## Artikel 60 Testen van [AI-systemen](a3.md#^ai-systeem) met een hoog risico onder reële omstandigheden buiten AI-testomgevingen voor regelgeving

1. [AI-systemen](a3.md#^ai-systeem) met een hoog risico kunnen onder reële omstandigheden buiten AI-testomgevingen voor regelgeving worden getest door [aanbieders](a3.md#^aanbieder) of potentiële [aanbieders](a3.md#^aanbieder) van in bijlage III vermelde [AI-systemen](a3.md#^ai-systeem) met een hoog risico in overeenstemming met dit artikel en het in dit artikel bedoelde plan voor tests onder reële omstandigheden, onverminderd de verbodsbepalingen krachtens artikel 5.
   De Commissie specificeert, door middel van uitvoeringshandelingen, de precieze onderdelen van het plan voor tests onder reële omstandigheden. Die uitvoeringshandelingen worden vastgesteld volgens de in artikel 98, lid 2, bedoelde onderzoeksprocedure.
   Dit lid doet geen afbreuk aan Unie- of nationale wetgeving voor het [testen onder reële omstandigheden](a3.md#^testreel) van [AI-systemen](a3.md#^ai-systeem) met een hoog risico die verband houden met producten die onder de in bijlage I vermelde harmonisatiewetgeving van de Unie vallen.
2. [aanbieders](a3.md#^aanbieder) of potentiële [aanbieders](a3.md#^aanbieder) kunnen zelf of in samenwerking met een of meer [gebruiksverantwoordelijken](a3.md#^gebruiksverantwoordelijke) of potentiële [gebruiksverantwoordelijken](a3.md#^gebruiksverantwoordelijke) onder reële omstandigheden tests uitvoeren op in bijlage III bedoelde [AI-systemen](a3.md#^ai-systeem) met een hoog risico op elk moment vóór het [in de handel brengen](a3.md#^handel) of in gebruik nemen van het [AI-systeem](a3.md#^ai-systeem).
3. Het testen van [AI-systemen](a3.md#^ai-systeem) met een hoog risico onder reële omstandigheden uit hoofde van dit artikel doet geen afbreuk aan de ethische toetsing die op grond van het Unie- of nationale recht is vereist.
4. [aanbieders](a3.md#^aanbieder) of potentiële [aanbieders](a3.md#^aanbieder) mogen alleen [testen onder reële omstandigheden](a3.md#^testreel) als is voldaan aan alle volgende voorwaarden:
	1. a) de aanbieder of potentiële aanbieder heeft een plan voor tests onder reële omstandigheden opgesteld en ingediend bij de [markttoezichtautoriteit](a3.md#^mta) in de lidstaat waar onder reële omstandigheden moet worden getest;
	2. b) de [markttoezichtautoriteit](a3.md#^mta) in de lidstaat waar onder reële omstandigheden moet worden getest, heeft het [testen onder reële omstandigheden](a3.md#^testreel) en het plan voor tests onder reële omstandigheden goedgekeurd; indien de [markttoezichtautoriteit](a3.md#^mta) binnen dertig dagen geen antwoord heeft gegeven, worden het [testen onder reële omstandigheden](a3.md#^testreel) en het plan voor tests onder reële omstandigheden geacht te zijn goedgekeurd; indien het nationale recht niet voorziet in een stilzwijgende goedkeuring, blijft het [testen onder reële omstandigheden](a3.md#^testreel) onderworpen aan een toestemming;
	3. c) de aanbieder of potentiële aanbieder, met uitzondering van [aanbieders](a3.md#^aanbieder) of potentiële [aanbieders](a3.md#^aanbieder) van in de punten 1, 6 en 7 van bijlage III bedoelde [AI-systemen](a3.md#^ai-systeem) met een hoog risico op de gebieden rechtshandhaving, migratie, asiel en grenstoezichtsbeheer en [AI-systemen](a3.md#^ai-systeem) met een hoog risico als bedoeld in punt 2 van bijlage III, heeft het [testen onder reële omstandigheden](a3.md#^testreel) geregistreerd overeenkomstig artikel 71, lid 4, met een Uniebreed uniek identificatienummer en de in bijlage IX gespecificeerde informatie; de aanbieder of potentiële aanbieder van in de punten 1, 6 en 7 van bijlage III bedoelde [AI-systemen](a3.md#^ai-systeem) met een hoog risico op de gebieden van rechtshandhaving, migratie, asiel en grenstoezichtsbeheer, heeft het [testen onder reële omstandigheden](a3.md#^testreel) geregistreerd in het beveiligde niet-openbare gedeelte van de EU-databank overeenkomstig artikel 49, lid 4, punt d), met een Uniebreed uniek identificatienummer en de daarin gespecificeerde informatie; de aanbieder of potentiële aanbieder van in punt 2 van bijlage III bedoelde [AI-systemen](a3.md#^ai-systeem) met een hoog risico heeft het [testen onder reële omstandigheden](a3.md#^testreel) geregistreerd overeenkomstig artikel 49, lid 5;
	4. d) de aanbieder of potentiële aanbieder die onder reële omstandigheden test, is in de Unie gevestigd of heeft een in de Unie gevestigde wettelijke vertegenwoordiger aangewezen;
	5. e) gegevens die zijn verzameld en verwerkt met het oog op het [testen onder reële omstandigheden](a3.md#^testreel) mogen alleen aan derde landen worden doorgegeven mits er passende en toepasselijke waarborgen uit hoofde van het Unierecht worden toegepast;
	6. f) het [testen onder reële omstandigheden](a3.md#^testreel) duurt niet langer dan nodig is om de doelstellingen ervan te verwezenlijken en in geen geval langer dan zes maanden, met een mogelijke verlenging van nog eens zes maanden indien de aanbieder of potentiële aanbieder de [markttoezichtautoriteit](a3.md#^mta) daar vooraf van in kennis stelt, met een uitleg waarom een dergelijke verlenging noodzakelijk is;
	7. g) proefpersonen die onder reële omstandigheden worden getest en die tot kwetsbare groepen behoren vanwege hun leeftijd of handicap, worden naar behoren beschermd;
	8. h) indien een aanbieder of potentiële aanbieder het [testen onder reële omstandigheden](a3.md#^testreel) organiseert in samenwerking met een of meer [gebruiksverantwoordelijken](a3.md#^gebruiksverantwoordelijke) of potentiële [gebruiksverantwoordelijken](a3.md#^gebruiksverantwoordelijke), worden zij geïnformeerd over alle aspecten van het testen die relevant zijn voor hun beslissing om deel te nemen, en krijgen zij de relevante [gebruiksinstructies](a3.md#^instructies) van het [AI-systeem](a3.md#^ai-systeem) als bedoeld in artikel 13; de aanbieder of potentiële aanbieder en de [gebruiksverantwoordelijke](a3.md#^gebruiksverantwoordelijke) of potentiële [gebruiksverantwoordelijke](a3.md#^gebruiksverantwoordelijke) sluiten een overeenkomst waarin hun taken en verantwoordelijkheden worden gespecificeerd teneinde te waarborgen dat de bepalingen voor het [testen onder reële omstandigheden](a3.md#^testreel) uit hoofde van deze verordening en ander toepasselijk Unie- en nationaal recht worden nageleefd;
	9. i) de proefpersonen die onder reële omstandigheden worden getest, hebben [geïnformeerde toestemming](a3.md#^infcon) gegeven overeenkomstig artikel 61, of, in het geval van rechtshandhaving, indien het vragen om [geïnformeerde toestemming](a3.md#^infcon) het testen van het [AI-systeem](a3.md#^ai-systeem) onder reële omstandigheden onmogelijk zou maken, de test zelf en het resultaat van de test onder reële omstandigheden hebben geen negatieve gevolgen voor de proefpersonen en hun [persoonsgegevens](a3.md#^persg) worden na de uitvoering van test gewist;
	10. j) op het [testen onder reële omstandigheden](a3.md#^testreel) wordt daadwerkelijk toezicht gehouden door de aanbieder of potentiële aanbieder, alsook door [gebruiksverantwoordelijken](a3.md#^gebruiksverantwoordelijke) of potentiële [gebruiksverantwoordelijken](a3.md#^gebruiksverantwoordelijke) via personen die voldoende zijn gekwalificeerd op het relevante gebied en beschikken over de nodige capaciteiten, opleiding en bevoegdheden om hun taken uit te voeren;
	11. k) de voorspellingen, aanbevelingen of beslissingen van het [AI-systeem](a3.md#^ai-systeem) kunnen daadwerkelijk worden teruggedraaid en genegeerd.
5. Proefpersonen van het [testen onder reële omstandigheden](a3.md#^testreel) of hun wettelijke vertegenwoordiger, al naargelang het geval, kunnen zich, zonder nadelige gevolgen en zonder enige rechtvaardiging, te allen tijde uit het testen terugtrekken door hun [geïnformeerde toestemming](a3.md#^infcon) in te trekken, waarna zij om de onmiddellijke en permanente verwijdering van hun [persoonsgegevens](a3.md#^persg) kunnen verzoeken. De intrekking van de [geïnformeerde toestemming](a3.md#^infcon) heeft geen gevolgen voor de reeds uitgevoerde activiteiten.
6. Overeenkomstig artikel 75 verlenen de lidstaten hun [markttoezichtautoriteit](a3.md#^mta)en de bevoegdheid om [aanbieders](a3.md#^aanbieder) en potentiële [aanbieders](a3.md#^aanbieder) te verplichten informatie te verstrekken, om onaangekondigde inspecties op afstand of ter plaatse uit te voeren en om toezicht te houden op de uitvoering van het [testen onder reële omstandigheden](a3.md#^testreel) en de aanverwante [AI-systemen](a3.md#^ai-systeem) met een hoog risico. Markttoezichtautoriteiten gebruiken deze bevoegdheden om ervoor te zorgen dat het [testen onder reële omstandigheden](a3.md#^testreel) zich veilig kan ontwikkelen.
7. Elk [ernstig incident](a3.md#^eins) dat tijdens het [testen onder reële omstandigheden](a3.md#^testreel) wordt vastgesteld, wordt gemeld bij de nationale [markttoezichtautoriteit](a3.md#^mta) overeenkomstig artikel 73. De aanbieder of potentiële aanbieder neemt onmiddellijke risicobeperkende maatregelen of, bij gebreke daarvan, schorst het [testen onder reële omstandigheden](a3.md#^testreel) totdat dergelijke risicobeperkende maatregelen zijn getroffen, of beëindigt anders het testen. De aanbieder of potentiële aanbieder stelt een procedure vast voor het onmiddellijk [terugroepen](a3.md#^terugroep) van het [AI-systeem](a3.md#^ai-systeem) bij een dergelijke beëindiging van het [testen onder reële omstandigheden](a3.md#^testreel).
8. [aanbieders](a3.md#^aanbieder) of potentiële [aanbieders](a3.md#^aanbieder) stellen de nationale [markttoezichtautoriteit](a3.md#^mta) in de lidstaat waar er onder reële omstandigheden moet worden getest, in kennis van de opschorting of beëindiging van het [testen onder reële omstandigheden](a3.md#^testreel) en van de eindresultaten.
9. De aanbieder of potentiële aanbieder zijn aansprakelijk op grond van het toepasselijke Unie- en nationale aansprakelijkheidsrecht voor schade die tijdens het [testen onder reële omstandigheden](a3.md#^testreel) wordt veroorzaakt.