## Artikel 58 Gedetailleerde regelingen voor, en werking van, AI-testomgevingen voor regelgeving

1. Om versnippering in de Unie te voorkomen, stelt de Commissie uitvoeringshandelingen vast waarin de gedetailleerde regelingen worden gespecificeerd voor de instelling, de ontwikkeling, de uitvoering en de werking van AI-testomgevingen voor regelgeving en voor het toezicht erop. De uitvoeringshandelingen bevatten gemeenschappelijke beginselen met betrekking tot de volgende punten:
	1. a) toelatings- en selectiecriteria voor deelname aan de [AI-testomgeving voor regelgeving](a3.md#^sandbox);
	2. b) procedures voor de toepassing, deelname, monitoring, uittreding uit en beëindiging van de [AI-testomgeving voor regelgeving](a3.md#^sandbox), met inbegrip van het [testomgevingsplan](a3.md#^testoplan) en het eindverslag;
	3. c) de voor de deelnemers geldende voorwaarden.
   Die uitvoeringshandelingen worden vastgesteld volgens de in artikel 98, lid 2, bedoelde onderzoeksprocedure.
2. De in lid 1 bedoelde uitvoeringshandelingen waarborgen dat:
	1. a) AI-testomgevingen voor regelgeving open staan voor elke aanbieder of potentiële aanbieder van een [AI-systeem](a3.md#^ai-systeem) die voldoet aan de toelatings- en selectiecriteria, die transparant en eerlijk moeten zijn, en dat de [nationale bevoegde autoriteit](a3.md#^natbau)en aanvragers binnen drie maanden na de aanvraag in kennis stellen van hun besluit;
	2. b) AI-testomgevingen voor regelgeving brede en gelijke toegang bieden en de vraag om toestemming voor deelname aankunnen; [aanbieders](a3.md#^aanbieder) en potentiële [aanbieders](a3.md#^aanbieder) ook aanvragen kunnen indienen in samenwerking met [gebruiksverantwoordelijken](a3.md#^gebruiksverantwoordelijke) en andere relevante derden;
	3. c) de gedetailleerde regelingen en voorwaarden voor AI-testomgevingen voor regelgeving zo veel mogelijk flexibiliteit bieden voor [nationale bevoegde autoriteit](a3.md#^natbau)en om hun AI-testomgevingen voor regelgeving op te richten en te exploiteren;
	4. d) de toegang tot de AI-testomgevingen voor regelgeving voor kmo’s, waaronder start-ups, kosteloos is, onverminderd uitzonderlijke kosten die de [nationale bevoegde autoriteit](a3.md#^natbau)en op billijke en evenredige wijze mogen verhalen;
	5. e) zij het voor [aanbieders](a3.md#^aanbieder) en potentiële [aanbieders](a3.md#^aanbieder), door middel van de leerresultaten van de AI-testomgevingen voor regelgeving, vergemakkelijken om de conformiteitsbeoordelingsverplichtingen uit hoofde van deze verordening na te komen en de in artikel 95 bedoelde gedragscodes vrijwillig toe te passen;
	6. f) AI-testomgevingen voor regelgeving de betrokkenheid vergemakkelijken van andere relevante actoren binnen het AI-ecosysteem, zoals [aangemelde instantie](a3.md#^aanins) s en normalisatieorganisaties, kmo’s, met inbegrip van start-ups, ondernemingen, innovatoren, test- en experimenteerfaciliteiten, onderzoeks- en testlaboratoria en Europese digitale-innovatiehubs, kenniscentra en individuele onderzoekers, teneinde samenwerking met de publieke en particuliere sectoren mogelijk te maken en te vergemakkelijken;
	7. g) de procedures, processen en administratieve eisen voor de aanvraag, de selectie, de deelname en het vertrek uit de [AI-testomgeving voor regelgeving](a3.md#^sandbox) eenvoudig en gemakkelijk te begrijpen zijn en duidelijk worden gecommuniceerd, om de deelname van kmo’s, waaronder start-ups, met beperkte juridische en administratieve capaciteiten te vergemakkelijken, en in de hele Unie worden gestroomlijnd, om versnippering te voorkomen, en dat de deelname aan een door een lidstaat of de Europese Toezichthouder voor gegevensbescherming opgerichte [AI-testomgeving voor regelgeving](a3.md#^sandbox) wederzijds en uniform wordt erkend en in de hele Unie dezelfde rechtsgevolgen heeft;
	8. h) de deelname aan de [AI-testomgeving voor regelgeving](a3.md#^sandbox) beperkt wordt tot een termijn die passend is gezien de complexiteit en de omvang van het project, en die door de [nationale bevoegde autoriteit](a3.md#^natbau) kan worden verlengd;
	9. i) AI-testomgevingen voor regelgeving de ontwikkeling bevorderen van instrumenten en infrastructuur voor het testen, benchmarken, beoordelen en verklaren van de voor leren op regelgevingsgebied relevante aspecten van [AI-systemen](a3.md#^ai-systeem), zoals nauwkeurigheid, robuustheid en cyberbeveiliging, alsook minimalisering van de risico’s voor de grondrechten, het milieu en de maatschappij in het algemeen.
3. Potentiële [aanbieders](a3.md#^aanbieder) in de AI-testomgevingen voor regelgeving, met name kmo’s en start-ups, worden, indien van toepassing, gewezen op diensten die aan het inzetten voorafgaan, zoals begeleiding bij de uitvoering van deze verordening, op andere diensten die waarde toevoegen, zoals hulp bij normalisatiedocumenten en certificering, test- en experimenteervoorzieningen, Europese digitale-innovatiehubs en kenniscentra.
4. Indien [nationale bevoegde autoriteit](a3.md#^natbau)en overwegen toestemming te geven voor het [testen onder reële omstandigheden](a3.md#^testreel), onder toezicht in het kader van een op grond van dit artikel op te richten [AI-testomgeving voor regelgeving](a3.md#^sandbox), komen zij specifiek met de deelnemers de voorwaarden voor die tests overeen, en met name de passende waarborgen ter bescherming van de grondrechten, de gezondheid en de veiligheid. In voorkomend geval werken zij samen met andere [nationale bevoegde autoriteit](a3.md#^natbau)en om de praktijken in de hele Unie consistent te houden.