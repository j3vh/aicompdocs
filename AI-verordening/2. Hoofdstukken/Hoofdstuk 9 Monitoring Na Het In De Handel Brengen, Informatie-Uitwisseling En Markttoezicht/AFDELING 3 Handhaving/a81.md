## Artikel 81 Vrijwaringsprocedure van de Unie

1. Indien de [markttoezichtautoriteit](a3.md#^mta) van een lidstaat binnen drie maanden na ontvangst van de in artikel 79, lid 5, bedoelde kennisgeving, of binnen dertig dagen in geval van niet-naleving van het verbod op de in artikel 5 bedoelde AI-praktijken, bezwaar maakt tegen een door een andere [markttoezichtautoriteit](a3.md#^mta) genomen maatregel, of indien de Commissie de maatregel in strijd acht met het Unierecht, treedt de Commissie zonder onnodige vertraging in overleg met de [markttoezichtautoriteit](a3.md#^mta) van de betrokken lidstaat en de operator(s), en evalueert zij de nationale maatregel. Op grond van de resultaten van die evaluatie besluit de Commissie binnen zes maanden, of binnen zestig dagen in geval van niet-naleving van het verbod op de in artikel 5 bedoelde AI-praktijken, met ingang van de in artikel 79, lid 5, bedoelde kennisgeving of de nationale maatregel gerechtvaardigd is, en deelt zij haar besluit aan de [markttoezichtautoriteit](a3.md#^mta) van de betrokken lidstaat mee. De Commissie stelt ook alle andere [markttoezichtautoriteit](a3.md#^mta)en van haar besluit in kennis.
2. Indien de Commissie de maatregel van de betrokken lidstaat gerechtvaardigd acht, zorgen alle lidstaten ervoor dat zij passende beperkende maatregelen ten aanzien van het betrokken [AI-systeem](a3.md#^ai-systeem) nemen, zoals het zonder onnodige vertraging [uit de handel nemen](a3.md#^uithandel) van het [AI-systeem](a3.md#^ai-systeem) op hun markt, en stellen zij de Commissie daarvan in kennis. Indien de Commissie de nationale maatregel ongerechtvaardigd acht, trekt de betrokken lidstaat de maatregel in en stelt hij de Commissie daarvan in kennis.
3. Indien de nationale maatregel gerechtvaardigd wordt geacht en de non-conformiteit van het [AI-systeem](a3.md#^ai-systeem) wordt toegeschreven aan tekortkomingen in de in de artikelen 40 en 41 van deze verordening bedoelde [geharmoniseerde norm](a3.md#^hnorm)en of [gemeenschappelijke specificatie](a3.md#^gespec)s, past de Commissie de procedure van artikel 11 van Verordening (EU) nr. 1025/2012 toe.