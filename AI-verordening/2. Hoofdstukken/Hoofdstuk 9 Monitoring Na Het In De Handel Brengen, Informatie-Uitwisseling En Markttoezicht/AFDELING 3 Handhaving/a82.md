## Artikel 82 Conforme [AI-systemen](a3.md#^ai-systeem) die een risico inhouden

1. Indien de [markttoezichtautoriteit](a3.md#^mta) van een lidstaat na uitvoering van een evaluatie overeenkomstig artikel 79 en na raadpleging van de in artikel 77, lid 1, bedoelde relevante nationale overheidsinstantie vaststelt dat een [AI-systeem](a3.md#^ai-systeem) met een hoog risico dat weliswaar voldoet aan deze verordening, toch een risico inhoudt voor de gezondheid of veiligheid van personen, voor de grondrechten of voor andere aspecten van de bescherming van algemene belangen, schrijft zij de betrokken [operator](a3.md#^operator) voor dat deze binnen een termijn die zij kan vaststellen, alle passende maatregelen neemt om er zonder onnodige vertraging voor te zorgen dat het betrokken [AI-systeem](a3.md#^ai-systeem) dat risico niet meer inhoudt wanneer het in de handel wordt gebracht of in gebruik wordt gesteld.
2. De aanbieder of andere relevante [operator](a3.md#^operator) zorgt ervoor dat er binnen de in lid 1 bedoelde door de [markttoezichtautoriteit](a3.md#^mta) van de lidstaat vastgestelde termijn corrigerende maatregelen worden genomen ten aanzien van alle betrokken [AI-systemen](a3.md#^ai-systeem) die deze op de Uniemarkt heeft aangeboden.
3. De lidstaten brengen de Commissie en de andere lidstaten onmiddellijk op de hoogte van een vaststelling op grond van lid 1. Die informatie omvat alle bekende bijzonderheden, met name de gegevens die nodig zijn om het betrokken [AI-systeem](a3.md#^ai-systeem) te identificeren en om de oorsprong en de toeleveringsketen van het [AI-systeem](a3.md#^ai-systeem), de aard van het betrokken risico en de aard en de duur van de nationale maatregelen vast te stellen.
4. De Commissie treedt zonder onnodige vertraging in overleg met de betrokken lidstaten en de betrokken [operators](a3.md#^operator) en evalueert de genomen nationale maatregelen. Aan de hand van die evaluatie besluit de Commissie of de maatregel gerechtvaardigd is, en stelt zij zo nodig andere passende maatregelen voor.
5. De Commissie deelt haar besluit onmiddellijk aan de betrokken lidstaat en de betrokken [operators](a3.md#^operator) mee. Zij licht ook de andere lidstaten in.