## Artikel 74 Markttoezicht op en controle van [AI-systemen](a3.md#^ai-systeem) op de markt van de Unie

1. Verordening (EU) 2019/1020 is van toepassing op [AI-systemen](a3.md#^ai-systeem) die onder deze verordening vallen. Ten behoeve van de doeltreffende handhaving van deze verordening geldt echter het volgende:
	1. a) verwijzingen naar een marktdeelnemer krachtens Verordening (EU) 2019/1020 worden begrepen als verwijzingen naar alle in artikel 2, lid 1, van deze verordening geïdentificeerde operators;
	2. b) verwijzingen naar een product krachtens Verordening (EU) 2019/1020 worden begrepen als verwijzingen naar alle [AI-systemen](a3.md#^ai-systeem) die binnen het toepassingsgebied van deze verordening vallen.
2. In het kader van hun rapportageverplichtingen krachtens artikel 34, lid 4, van Verordening (EU) 2019/1020 brengen de [markttoezichtautoriteit](a3.md#^mta)en jaarlijks aan de Commissie en de bevoegde nationale mededingingsautoriteiten verslag uit over alle informatie die in het kader van markttoezichtactiviteiten is verkregen en die van belang kan zijn voor de toepassing van het Unierecht inzake mededingingsregels. Daarnaast brengen zij de Commissie jaarlijks verslag uit over het gebruik van verboden praktijken in de loop van dat jaar en over de maatregelen die genomen zijn.
3. Voor [AI-systemen](a3.md#^ai-systeem) met een hoog risico met betrekking tot producten waarop de in afdeling A van bijlage I vermelde harmonisatiewetgeving van de Unie van toepassing is, is voor de toepassing van deze verordening de [markttoezichtautoriteit](a3.md#^mta) de autoriteit die verantwoordelijk is voor markttoezichtactiviteiten uit hoofde van die rechtshandelingen.
   In afwijking van de eerste alinea kunnen de lidstaten in passende omstandigheden een andere relevante autoriteit aanwijzen om als [markttoezichtautoriteit](a3.md#^mta) op te treden, mits zij zorgen voor coördinatie met de relevante sectorale [markttoezichtautoriteit](a3.md#^mta)en die verantwoordelijk zijn voor de handhaving van de in bijlage I vermelde harmonisatiewetgeving van de Unie.
4. De in de artikelen 79 tot en met 83 van deze verordening bedoelde procedures zijn niet van toepassing op [AI-systemen](a3.md#^ai-systeem) die verband houden met producten waarop in de in afdeling A van bijlage I vermelde harmonisatiewetgeving van de Unie van toepassing is, indien de betrokken rechtshandelingen reeds voorzien in procedures die een gelijkwaardig niveau van bescherming waarborgen en hetzelfde doel hebben. In dergelijke gevallen zijn in plaats daarvan de betrokken sectorale procedures van toepassing.
5. Onverminderd de bevoegdheden van [markttoezichtautoriteit](a3.md#^mta)en krachtens artikel 14 van Verordening (EU) 2019/1020 kunnen [markttoezichtautoriteit](a3.md#^mta)en met het oog op de doeltreffende handhaving van deze verordening de in artikel 14, lid 4, punten d) en j), van die verordening bedoelde bevoegdheden naargelang van het geval op afstand uitoefenen.
6. Voor [AI-systemen](a3.md#^ai-systeem) met een hoog risico die in de handel worden gebracht, in gebruik worden gesteld of worden gebruikt door financiële instellingen die onder het Unierecht inzake financiële diensten vallen, is de [markttoezichtautoriteit](a3.md#^mta) voor de toepassing van deze verordening de relevante nationale autoriteit die verantwoordelijk is voor het financiële toezicht op die instellingen krachtens die wetgeving, voor zover het [in de handel brengen](a3.md#^handel), [in gebruik stellen](a3.md#^gebruik) of gebruik van het [AI-systeem](a3.md#^ai-systeem) rechtstreeks verband houdt met de verlening van die financiële diensten.
7. In afwijking van lid 6 kan in gerechtvaardigde omstandigheden en op voorwaarde dat er coördinatie wordt gewaarborgd, een andere relevante autoriteit door de lidstaat als [markttoezichtautoriteit](a3.md#^mta) worden aangewezen voor de toepassing van deze verordening.
   Nationale [markttoezichtautoriteit](a3.md#^mta)en die toezicht houden op gereglementeerde kredietinstellingen die onder Richtlijn 2013/36/EU vallen en die deelnemen aan het bij Verordening (EU) nr. 1024/2013 ingestelde gemeenschappelijk toezichtsmechanisme, moeten onverwijld bij de Europese Centrale Bank alle informatie melden die zij bij hun markttoezichtactiviteiten hebben verkregen en die potentieel van belang kan zijn voor de in die verordening nader bepaalde prudentiële-toezichtstaken van de Europese Centrale Bank.
8. Voor [AI-systemen](a3.md#^ai-systeem) met een hoog risico die zijn vermeld in punt 1 van bijlage III, bij deze verordening, voor zover die systemen worden gebruikt voor rechtshandhavingsdoeleinden, grenstoezicht en rechtsbedeling en democratie, en voor [AI-systemen](a3.md#^ai-systeem) met een hoog risico die zijn vermeld in de punten 6, 7 en 8 van bijlage III, bij deze verordening wijzen de lidstaten als [markttoezichtautoriteit](a3.md#^mta)en voor de toepassing van deze verordening hetzij de bevoegde toezichthoudende autoriteiten voor gegevensbescherming krachtens Verordening (EU) 2016/679 of Richtlijn (EU) 2016/680 aan, hetzij een andere autoriteit die is aangewezen onder dezelfde voorwaarden van de artikelen 41 tot en met 44 van Richtlijn (EU) 2016/680. De markttoezichtactiviteiten mogen geenszins afbreuk doen aan de onafhankelijkheid van gerechtelijke instanties of anderszins afbreuk doen aan hun activiteiten wanneer zij optreden in hun gerechtelijke hoedanigheid.
9. Indien instellingen, organen of instanties van de Unie binnen het toepassingsgebied van deze verordening vallen, treedt de Europese Toezichthouder voor gegevensbescherming als hun [markttoezichtautoriteit](a3.md#^mta) op, behalve ten aanzien van het Hof van Justitie van de Europese Unie in zijn gerechtelijke hoedanigheid.
10. De lidstaten faciliteren de coördinatie tussen krachtens deze verordening aangewezen [markttoezichtautoriteit](a3.md#^mta)en en andere relevante nationale autoriteiten of instanties die toezicht houden op de toepassing van de in bijlage I vermelde harmonisatiewetgeving van de Unie of andere Unieregels, die mogelijk relevant kunnen zijn voor de in bijlage III vermelde [AI-systemen](a3.md#^ai-systeem) met een hoog risico.
11. Markttoezichtautoriteiten en de Commissie kunnen gezamenlijke activiteiten, waaronder gezamenlijke onderzoeken, voorstellen die door [markttoezichtautoriteit](a3.md#^mta)en alleen of gezamenlijk met de Commissie moeten worden uitgevoerd, met als doel de naleving te bevorderen, niet-naleving vast te stellen, bewustmaking of richtsnoeren met betrekking tot deze verordening te verstrekken over specifieke categorieën [AI-systemen](a3.md#^ai-systeem) met een hoog risico die in twee of meer lidstaten een ernstig risico blijken te vormen, overeenkomstig artikel 9 van Verordening (EU) 2019/1020. Het [AI-bureau](a3.md#^aibur) draagt zorg voor coördinerende ondersteuning van gezamenlijke onderzoeken.
12. Onverminderd de bevoegdheden krachtens Verordening (EU) 2019/1020, en voor zover relevant en beperkt tot wat nodig is om hun taken uit te voeren, verlenen [aanbieders](a3.md#^aanbieder) de [markttoezichtautoriteit](a3.md#^mta)en volledige toegang tot de documentatie en tot de datasets voor het trainen, valideren en testen die worden gebruikt voor de ontwikkeling van [AI-systemen](a3.md#^ai-systeem) met een hoog risico, onder meer, in voorkomend geval en met inachtneming van beveiligingswaarborgen, via applicatieprogramma-interfaces (“API’s”) of andere relevante technische middelen en instrumenten die toegang op afstand mogelijk maken.
13. Markttoezichtautoriteiten wordt toegang tot de broncode van het [AI-systeem](a3.md#^ai-systeem) met een hoog risico verleend op een met redenen omkleed verzoek en uitsluitend als aan beide onderstaande voorwaarden wordt voldaan:
	1. a) toegang tot de broncode is noodzakelijk om te beoordelen of een [AI-systeem](a3.md#^ai-systeem) met een hoog risico overeenstemt met de voorschriften van afdeling 2 van hoofdstuk III, en
	2. b) de test- of auditprocedures en verificaties op basis van de door de aanbieder verstrekte gegevens en documentatie zijn uitgeput of ontoereikend gebleken.
14. De door de [markttoezichtautoriteit](a3.md#^mta)en verkregen informatie of documentatie worden verwerkt overeenkomstig de in artikel 78 vastgelegde vertrouwelijkheidsverplichtingen.