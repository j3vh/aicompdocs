## Artikel 75 Wederzijdse bijstand, markttoezicht en controle van [AI-systemen](a3.md#^ai-systeem) voor algemene doeleinden

1. Indien een [AI-systeem](a3.md#^ai-systeem) gebaseerd is op een [AI-model voor algemene doeleinden](a3.md#^gpai) en het model en het systeem door dezelfde aanbieder worden ontwikkeld, moet het [AI-bureau](a3.md#^aibur) bevoegd zijn om de naleving van de verplichtingen krachtens deze verordening door dat [AI-systeem](a3.md#^ai-systeem) te monitoren en te bewaken. Om zijn monitoring- en toezichttaken uit te voeren, moet het [AI-bureau](a3.md#^aibur) beschikken over alle in deze afdeling en Verordening (EU) 2019/1020 bepaalde bevoegdheden van een [markttoezichtautoriteit](a3.md#^mta).
2. Indien de relevante [markttoezichtautoriteit](a3.md#^mta)en voldoende reden hebben om van mening te zijn dat [AI-systemen](a3.md#^ai-systeem) voor algemene doeleinden die door [gebruiksverantwoordelijken](a3.md#^gebruiksverantwoordelijke) rechtstreeks kunnen worden gebruikt voor ten minste één doel dat op grond van deze verordening naar hoog risico is ingedeeld, niet in overeenstemming zijn met de voorschriften van deze verordening, werken zij samen met het [AI-bureau](a3.md#^aibur) om nalevingsevaluaties te verrichten, en stellen zij de AI-board en andere [markttoezichtautoriteit](a3.md#^mta)en daarvan in kennis.
3. Indien een [markttoezichtautoriteit](a3.md#^mta) haar onderzoek naar het [AI-systeem](a3.md#^ai-systeem) met een hoog risico niet kan afronden omdat zij geen toegang heeft tot bepaalde informatie met betrekking tot het [AI-model voor algemene doeleinden](a3.md#^gpai), hoewel zij al het nodige heeft gedaan om die informatie te verkrijgen, kan zij een met redenen omkleed verzoek indienen bij het [AI-bureau](a3.md#^aibur), waarmee de toegang tot die informatie wordt afgedwongen. In dat geval verstrekt het [AI-bureau](a3.md#^aibur) de verzoekende autoriteit onverwijld, en in ieder geval binnen dertig dagen, alle informatie die het relevant acht om vast te stellen of een [AI-systeem](a3.md#^ai-systeem) met een hoog risico non-conform is. Markttoezichtautoriteiten waarborgen dat de door hen verkregen informatie overeenkomstig artikel 78 van deze verordening vertrouwelijk wordt behandeld. De procedure van hoofdstuk VI van Verordening (EU) 2019/1020 is van overeenkomstige toepassing.