---
layout: page
title: "a93"
---

## Artikel 93 Bevoegdheid voor het verzoeken om maatregelen

1. Indien nodig en passend kan de Commissie [aanbieders](a3.md#^aanbieder) erom verzoeken:
	1. a) passende maatregelen te nemen om te voldoen aan de verplichtingen van de artikelen 53 en 54;
	2. b) risicobeperkende maatregelen te nemen indien de overeenkomstig artikel 92 verrichte evaluatie aanleiding heeft gegeven tot ernstige en concrete aanwijzingen voor een [systeemrisico](a3.md#^sysrisk) op Unieniveau;
	3. c) het [op de markt aanbieden](a3.md#^markt) van het model te beperken, dan wel het uit de handel te nemen of terug te roepen.
2. Alvorens om een maatregel te verzoeken kan het [AI-bureau](a3.md#^aibur) een gestructureerde dialoog met de aanbieder van het [AI-model voor algemene doeleinden](a3.md#^gpai) aangaan.
3. Indien de aanbieder van het [AI-model voor algemene doeleinden](a3.md#^gpai) dat een [systeemrisico](a3.md#^sysrisk) vormt, tijdens de in lid 2 bedoelde gestructureerde dialoog toezeggingen doet om risicobeperkende maatregelen uit te voeren om een [systeemrisico](a3.md#^sysrisk) op Unieniveau aan te pakken, kan de Commissie die toezeggingen bij besluit bindend maken en verklaren dat er geen verdere gronden voor actie zijn.