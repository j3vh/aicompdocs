---
layout: page
title: "a91"
---

## Artikel 91 Bevoegdheid om documentatie en informatie op te vragen

1. De Commissie kan de aanbieder van het betrokken [AI-model voor algemene doeleinden](a3.md#^gpai) verzoeken de door de aanbieder overeenkomstig de artikelen 53 en 55 opgestelde documentatie of eventuele aanvullende informatie te verstrekken die nodig is om te beoordelen of hij deze verordening naleeft.
2. Alvorens het verzoek om informatie te verzenden, kan het [AI-bureau](a3.md#^aibur) een gestructureerde dialoog met de aanbieder van het [AI-model voor algemene doeleinden](a3.md#^gpai) aangaan.
3. Op een terdege gemotiveerd verzoek van het wetenschappelijk panel kan de Commissie een verzoek om informatie tot een aanbieder van een [AI-model voor algemene doeleinden](a3.md#^gpai) richten, indien de toegang tot informatie noodzakelijk en evenredig is voor de uitvoering van de taken van het wetenschappelijk panel op grond van artikel 68, lid 2.
4. Het verzoek om informatie vermeldt de rechtsgrondslag en het doel van het verzoek, om wat voor informatie wordt verzocht, de termijn waarbinnen de informatie moet worden verstrekt, en de in artikel 101 bepaalde geldboeten voor het verstrekken van onjuiste, onvolledige of misleidende informatie.
5. De [aanbieders](a3.md#^aanbieder) van het betrokken [AI-model voor algemene doeleinden](a3.md#^gpai) of hun vertegenwoordiger verstrekken de gevraagde informatie. In het geval van rechtspersonen, bedrijven of firma’s, of indien de aanbieder geen rechtspersoonlijkheid heeft, verstrekken de personen die krachtens de wet of hun statuten gemachtigd zijn om hen te vertegenwoordigen, de gevraagde informatie namens de aanbieder van het betrokken [AI-model voor algemene doeleinden](a3.md#^gpai). De informatie kan door naar behoren [gebruiksverantwoordelijke](a3.md#^gemachtigde) advocaten namens hun cliënten worden verstrekt. De cliënten blijven niettemin volledig verantwoordelijk indien de verstrekte informatie onvolledig, onjuist of misleidend is.