## Artikel 92 Bevoegdheid voor het verrichten van evaluaties

1. Het [AI-bureau](a3.md#^aibur) kan na raadpleging van de AI-board evaluaties van het betrokken [AI-model voor algemene doeleinden](a3.md#^gpai) verrichten teneinde:
	1. a) te beoordelen of de aanbieder voldoet aan de verplichtingen van deze verordening indien de op grond van artikel 91 verzamelde informatie ontoereikend is, of
	2. b) onderzoek te doen naar [systeemrisico](a3.md#^sysrisk)’s op Unieniveau van AI-modellen voor algemene doeleinden met [systeemrisico](a3.md#^sysrisk)’s, met name naar aanleiding van een gekwalificeerde melding van het wetenschappelijk panel overeenkomstig artikel 90, lid 1, punt a).
2. De Commissie kan besluiten om, onder meer uit het krachtens artikel 68 opgericht wetenschappelijk panel, onafhankelijke deskundigen aan te wijzen om namens haar evaluaties te verrichten. Voor deze taak aangewezen onafhankelijke deskundigen moeten voldoen aan de criteria van artikel 68, lid 2.
3. Voor de toepassing van lid 1 kan de Commissie verzoeken om toegang tot het betrokken [AI-model voor algemene doeleinden](a3.md#^gpai) via API’s of andere passende technische middelen en instrumenten, waaronder de broncode.
4. Het verzoek om informatie vermeldt de rechtsgrondslag en het doel en de redenen van het verzoek, de termijn waarbinnen de toegang moet worden verleend, en de in artikel 101 bepaalde geldboeten voor het niet bieden van toegang.
5. De [aanbieders](a3.md#^aanbieder) van AI-modellen voor algemene doeleinden of hun vertegenwoordiger verstrekken de gevraagde informatie. In het geval van rechtspersonen, bedrijven of firma’s of indien de aanbieder geen rechtspersoonlijkheid heeft, verlenen de personen die krachtens de wet of hun statuten gemachtigd zijn om hen te vertegenwoordigen, de gevraagde toegang namens de aanbieder van het betrokken [AI-model voor algemene doeleinden](a3.md#^gpai).
6. De Commissie stelt uitvoeringshandelingen vast met de gedetailleerde regelingen en voorwaarden voor de evaluaties, met inbegrip van de gedetailleerde regelingen voor het betrekken van onafhankelijke deskundigen, en de selectieprocedure daarvoor. Die uitvoeringshandelingen worden volgens de in artikel 98, lid 2, bedoelde onderzoeksprocedure vastgesteld.
7. Alvorens om toegang tot het betrokken [AI-model voor algemene doeleinden](a3.md#^gpai) te verzoeken, kan het [AI-bureau](a3.md#^aibur) een gestructureerde dialoog met de aanbieder van het [AI-model voor algemene doeleinden](a3.md#^gpai) aangaan om meer informatie te verzamelen over de interne tests van het model, de interne waarborgen ter voorkoming van [systeemrisico](a3.md#^sysrisk)’s en andere interne procedures en maatregelen die de aanbieder heeft genomen om dergelijke risico’s te beperken.