## Artikel 96 Richtsnoeren van de Commissie over de uitvoering van deze verordening

1. De Commissie ontwikkelt richtsnoeren over de praktische uitvoering van deze verordening, en met name over:
	1. a) de toepassing van de in de artikelen 8 tot en met 15 en artikel 25 bedoelde vereisten en verplichtingen;
	2. b) de in artikel 5 bedoelde verboden praktijken;
	3. c) de praktische uitvoering van de bepalingen in verband met [substantiële wijziging](a3.md#^wijz);
	4. d) de praktische uitvoering van de in artikel 50 vastgelegde transparantieverplichtingen;
	5. e) gedetailleerde informatie over het verband van deze verordening met de in bijlage I vermelde harmonisatiewetgeving van de Unie en met andere relevante onderdelen van het Unierecht, onder meer wat betreft de consistentie bij de handhaving ervan;
	6. f) de toepassing van de definitie van een [AI-systeem](a3.md#^ai-systeem) als gedefinieerd in artikel 3, punt 1).
   Bij het uitvaardigen van dergelijke richtsnoeren besteedt de Commissie bijzondere aandacht aan de behoeften van kmo’s, met inbegrip van start-ups, lokale overheidsinstanties en sectoren die het waarschijnlijkst door deze verordening zullen worden beïnvloed.
   In de in de eerste alinea van dit lid bedoelde richtsnoeren wordt terdege rekening gehouden met de algemeen erkende stand van de techniek op het gebied van AI en met de relevante in de artikelen 40 en 41 bedoelde [geharmoniseerde norm](a3.md#^hnorm)en en [gemeenschappelijke specificatie](a3.md#^gespec)s, dan wel met de krachtens de harmonisatiewetgeving van de Unie vastgestelde [geharmoniseerde norm](a3.md#^hnorm)en of technische specificaties.
2. Op verzoek van de lidstaten of het [AI-bureau](a3.md#^aibur) of op eigen initiatief actualiseert de Commissie eerder vastgestelde richtsnoeren wanneer dit nodig wordt geacht.