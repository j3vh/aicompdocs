---
layout: page
title: "a2"
---

## Artikel 2 Toepassingsgebied

1. Deze verordening is van toepassing op: 
	1. a) [aanbieders](a3.md#^aanbieder) die [AI-systemen](a3.md#^ai-systeem) in de Unie [in de handel brengen](a3.md#^handel) of [in gebruik stellen](a3.md#^gebruik), of AI-modellen voor algemene doeleinden [in de handel brengen](a3.md#^handel), ongeacht of deze [aanbieders](a3.md#^aanbieder) in de Unie of in een derde land zijn gevestigd of er zich bevinden; 
	2. b) [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) die in de Unie zijn gevestigd of er zich bevinden; 
	3. c) [aanbieders](a3.md#^aanbieder) en [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) die in een derde land zijn gevestigd of er zich bevinden, indien de output van het (AI-systeem) in de Unie wordt gebruikt; 
	4. d) [importeurs](a3.md#^importeur) en [distributeurs](a3.md#^distributeur) van [AI-systemen](a3.md#^ai-systeem); 
	5. e) fabrikanten van producten die samen met hun product en onder hun eigen naam of merk een [AI-systeem](a3.md#^ai-systeem) [in de handel brengen](a3.md#^handel) of [in gebruik stellen](a3.md#^gebruik) ; 
	6. f) [gemachtigden](a3.md#^gemachtigde) van [aanbieders](a3.md#^aanbieder) die niet in de Unie gevestigd zijn; 
	7. g) getroffen personen die zich in de Unie bevinden.
2. Op [AI-systemen](a3.md#^ai-systeem) die overeenkomstig [artikel 6, lid 1](a6.md#^a61), als [AI-systemen](a3.md#^ai-systeem) met een hoog risico worden aangemerkt die verband houden met producten die vallen onder de in [bijlage I, afdeling B](Bijlage_1#Afdeling%20B%20—%20Lijst%20van%20andere%20harmonisatiewetgeving%20van%20de%20Unie), opgenomen harmonisatiewetgeving van de Unie, zijn uitsluitend [artikel 6, lid 1](a6.md#^a61), de artikelen 102 tot en met 109 en artikel 112 van toepassing. [Artikel 57](a57) is alleen van toepassing voor zover de eisen voor [AI-systemen](a3.md#^ai-systeem) met een hoog risico uit hoofde van deze verordening zijn opgenomen in die harmonisatiewetgeving van de Unie.
3. Deze verordening is niet van toepassing op gebieden die buiten het toepassingsgebied van het Unierecht vallen en doet in geen geval afbreuk aan de bevoegdheden van de lidstaten op het gebied van nationale veiligheid, ongeacht het soort entiteit dat door de lidstaten is belast met de uitvoering van taken in verband met die bevoegdheden.
   Deze verordening is niet van toepassing op [AI-systemen](a3.md#^ai-systeem) wanneer en in zover die uitsluitend in de handel worden gebracht, in gebruik worden gesteld of, al dan niet gewijzigd, worden gebruikt voor militaire, defensie- of nationale veiligheidsdoeleinden, ongeacht het soort entiteit dat deze activiteiten uitvoert.
   Deze verordening is niet van toepassing op [AI-systemen](a3.md#^ai-systeem) die niet in de Unie in de handel worden gebracht of in gebruik worden gesteld en waarvan de output in de Unie uitsluitend wordt gebruikt voor militaire, defensie- of nationale veiligheidsdoeleinden, ongeacht het soort entiteit dat deze activiteiten uitvoert.
4. Deze verordening is niet van toepassing op overheidsinstanties in derde landen of internationale organisaties die op grond van lid 1 binnen het toepassingsgebied van deze verordening vallen, wanneer deze instanties of organisaties [AI-systemen](a3.md#^ai-systeem) gebruiken in het kader van internationale samenwerking of overeenkomsten met de Unie of een of meer lidstaten op het gebied van [rechtshandhaving](a3.md#^rh) en justitie, op voorwaarde dat een dergelijk derde land of internationale organisatie passende waarborgen biedt met betrekking tot de bescherming van de grondrechten en fundamentele vrijheden van natuurlijke personen.
5. Deze verordening laat de toepassing van de bepalingen inzake de aansprakelijkheid van [aanbieders](a3.md#^aanbieder) van tussenhandelsdiensten als vastgelegd in [hoofdstuk II van Verordening (EU) 2022/2065 onverlet](v2022-2095).
6. Deze verordening is niet van toepassing op [AI-systemen](a3.md#^ai-systeem) of AI-modellen, met inbegrip van hun output, die specifiek zijn ontwikkeld en in gebruik gesteld met wetenschappelijk onderzoek en wetenschappelijke ontwikkeling als enig doel.
7. Het Unierecht inzake de bescherming van [persoonsgegevens](a3.md#^persg), de privacy en de vertrouwelijkheid van communicatie is van toepassing op [persoonsgegevens](a3.md#^persg) die worden verwerkt in verband met de rechten en verplichtingen die in deze verordening zijn vastgelegd. Deze verordening laat de Verordeningen [(EU) 2016/679](https://eur-lex.europa.eu/legal-content/NL/TXT/HTML/?uri=CELEX:32016R0679) of [(EU) 2018/1725](https://eur-lex.europa.eu/legal-content/NL/TXT/HTML/?uri=CELEX:32018R1725), of de Richtlijnen [2002/58/EG](https://eur-lex.europa.eu/legal-content/NL/TXT/HTML/?uri=CELEX:32002L0058) of (EU) [2016/680](https://eur-lex.europa.eu/legal-content/NL/TXT/HTML/?uri=CELEX:32016L0680) onverlet, onverminderd [artikel 10, lid 5](a10#^l5), en [artikel 59](a59) van deze verordening.
8. Deze verordening is niet van toepassing op onderzoeks-, test- of ontwikkelingsactiviteiten met betrekking tot [AI-systemen](a3.md#^ai-systeem) of AI-modellen voor zij in de handel worden gebracht of in gebruik worden gesteld. Dergelijke activiteiten worden uitgevoerd in overeenstemming met het toepasselijke Unierecht. [testen onder reële omstandigheden](a3.md#^testreel) vallen niet onder die uitsluiting.
9. Deze verordening doet geen afbreuk aan de regels die zijn vastgelegd in andere rechtshandelingen van de Unie betreffende consumentenbescherming en productveiligheid.
10. Deze verordening is niet van toepassing op verplichtingen van [gebruiksverantwoordelijken](a3.md#^gebruiksverantwoordelijke) die natuurlijke personen zijn die [AI-systemen](a3.md#^ai-systeem) gebruiken in het kader van een louter persoonlijke niet-professionele activiteit.
11. Deze verordening belet de Unie of de lidstaten niet om wettelijke of bestuursrechtelijke bepalingen te handhaven of in te voeren die gunstiger zijn voor werknemers wat betreft de bescherming van hun rechten met betrekking tot het gebruik van [AI-systemen](a3.md#^ai-systeem) door werkgevers, of om de toepassing van voor werknemers gunstigere collectieve overeenkomsten aan te moedigen of toe te staan.
12. Deze verordening is niet van toepassing op [AI-systemen](a3.md#^ai-systeem) die worden vrijgegeven onder vrije en opensource licenties, tenzij zij in de handel worden gebracht of in gebruik worden gesteld als [AI-systemen](a3.md#^ai-systeem) met een hoog risico of als een [AI-systeem](a3.md#^ai-systeem) dat onder [artikel 5](a5) of [artikel 50](a50) valt.