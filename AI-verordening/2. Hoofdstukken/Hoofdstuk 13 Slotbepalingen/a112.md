---
layout: page
title: "a112"
---

## Artikel 112 Evaluatie en toetsing

1. De Commissie beoordeelt vanaf de inwerkingtreding van deze verordening en tot het einde van de in artikel 97 vermelde periode van de bevoegdheidsdelegatie eenmaal per jaar of de lijst van bijlage III en de lijst van de verboden AI-praktijken in artikel 5 moeten worden gewijzigd. De Commissie deelt de bevindingen van die beoordeling mee aan het Europees Parlement en de Raad.
2. Uiterlijk op 2 augustus 2028 en vervolgens om de vier jaar verricht de Commissie een evaluatie en brengt zij verslag uit bij het Europees Parlement en de Raad over het volgende:
	1. a) de noodzaak om bestaande gebiedsrubrieken uit te breiden of nieuwe gebiedsrubrieken toe te voegen aan bijlage III;
	2. b) wijzigingen van de lijst van [AI-systemen](a3.md#^ai-systeem) die aanvullende transparantiemaatregelen vereisen krachtens artikel 50;
	3. c) wijzigingen ter verbetering van de doeltreffendheid van het toezicht- en governancesysteem.
3. Uiterlijk op 2 augustus 2029 en vervolgens om de vier jaar dient de Commissie bij het Europees Parlement en de Raad een verslag in over de evaluatie en de toetsing van deze verordening. Het verslag bevat een beoordeling van de structuur van de handhaving en de eventuele noodzaak van een Agentschap van de Unie om vastgestelde tekortkomingen op te lossen. Op basis van de bevindingen gaat dat verslag indien passend vergezeld van een voorstel tot wijziging van deze verordening. De verslagen worden openbaar gemaakt.
4. In de in lid 2 bedoelde verslagen wordt specifieke aandacht besteed aan het volgende:
	1. a) de status van de financiële, technische en personele middelen van de [nationale bevoegde autoriteit](a3.md#^natbau)en teneinde de hun krachtens deze verordening toegewezen taken doeltreffend uit te voeren;
	2. b) de stand van zaken wat betreft sancties, met name administratieve geldboeten als bedoeld in artikel 99, lid 1, die door lidstaten zijn toegepast wegens inbreuken op deze verordening;
	3. c) ter ondersteuning van deze verordening aangenomen [geharmoniseerde norm](a3.md#^hnorm)en en ontwikkelde [gemeenschappelijke specificatie](a3.md#^gespec)s;
	4. d) het aantal ondernemingen, met daarbij ook het aantal kmo’s, dat nadat deze verordening van toepassing is geworden, tot de markt toetreedt.
5. Uiterlijk op 2 augustus 2028 evalueert de Commissie de werking van het [AI-bureau](a3.md#^aibur), de vraag of het Bureau voldoende bevoegdheden heeft gekregen om zijn taken uit te voeren en of het voor de correcte uitvoering en handhaving van deze verordening relevant en noodzakelijk zou zijn om het [AI-bureau](a3.md#^aibur) en zijn handhavingsbevoegdheden op te schalen en zijn middelen uit te breiden. De Commissie dient dit evaluatieverslag in bij het Europees Parlement en bij de raad.
6. Uiterlijk op 2 augustus 2028 en vervolgens om de vier jaar dient de Commissie een verslag in met een evaluatie van de vooruitgang bij de ontwikkeling van normalisatieproducten met betrekking tot de energie-efficiënte ontwikkeling van AI-modellen voor algemene doeleinden, en beoordeelt zij of verdere al dan niet bindende maatregelen of acties nodig zijn. Dit verslag wordt toegezonden aan het Europees Parlement en de Raad en openbaar gemaakt.
7. Uiterlijk op 2 augustus 2028 en vervolgens om de drie jaar evalueert de Commissie de impact en de doeltreffendheid van vrijwillige gedragscodes om de toepassing van de eisen van hoofdstuk III, afdeling 2, voor [AI-systemen](a3.md#^ai-systeem) die geen [AI-systemen](a3.md#^ai-systeem) met een hoog risico zijn en eventuele andere aanvullende eisen voor [AI-systemen](a3.md#^ai-systeem) die geen [AI-systemen](a3.md#^ai-systeem)n](Artikel%203%20Definities#^329ac4) met een hoog risico zijn te bevorderen, ook wat betreft milieuduurzaamheid.
8. Voor de toepassing van de leden 1 tot en met 7 verstrekken de AI-board, de lidstaten en [nationale bevoegde autoriteit](a3.md#^natbau)en onverwijld informatie aan de Commissie op haar verzoek.
9. Bij de uitvoering van de in de leden 1 tot en met 7 vermelde evaluaties en toetsingen neemt de Commissie de standpunten en bevindingen van de AI-board, het Europees Parlement, de Raad en van andere relevante instanties of bronnen in aanmerking.
10. Indien nodig dient de Commissie passende voorstellen in teneinde deze verordening te wijzigen, met name rekening houdend met ontwikkelingen in de technologie, het effect van [AI-systemen](a3.md#^ai-systeem)n](Artikel%203%20Definities#^329ac4) op gezondheid en veiligheid, en op de grondrechten, en de voortgang in de informatiemaatschappij.
11. Om de evaluaties en toetsingen als bedoeld in de leden 1 tot en met 7 van dit artikel uit te voeren, ontwikkelt het [AI-bureau](a3.md#^aibur) een objectieve en participatieve methodologie voor de evaluatie van de risiconiveaus, op basis van de in de desbetreffende artikelen beschreven criteria en opname van nieuwe systemen in:
	1. a) de lijst in bijlage III, waaronder de uitbreiding van bestaande gebiedsrubrieken of de toevoeging van nieuwe rubrieken in die bijlage;
	2. b) de lijst van verboden praktijken als vastgelegd in artikel 5, en
	3. c) de lijst van [AI-systemen](a3.md#^ai-systeem)n](Artikel%203%20Definities#^329ac4) die aanvullende transparantieverplichtingen met zich meebrengen op grond van artikel 50.
12. Elke wijziging van deze verordening op grond van lid 10, of relevante gedelegeerde handelingen of uitvoeringshandelingen, die betrekking heeft op sectorale harmonisatie-wetgeving van de Unie zoals vermeld in bijlage I, afdeling B, wordt rekening gehouden met de regelgevingsspecificaties van elke sector, met de bestaande mechanismen voor governance, [conformiteitsbeoordeling](a3.md#^conformiteitsbeoordeling) en handhaving en met de autoriteiten die daarin zijn vastgesteld.
13. Uiterlijk op 2 augustus 2031 voert de Commissie een beoordeling uit van de handhaving van deze verordening en brengt hierover verslag uit aan het Europees Parlement, de Raad en het Europees Economisch en Sociaal Comité, waarbij de eerste jaren van toepassing van deze verordening worden meegenomen. Op basis van de bevindingen gaat dit verslag, indien van toepassing, vergezeld van een voorstel tot wijziging van deze verordening met betrekking tot de handhavingsstructuur en de behoefte aan een agentschap van de Unie om eventueel vastgestelde tekortkomingen op te lossen.