## Artikel 99 Sancties

1. Overeenkomstig de voorwaarden van deze verordening stellen de lidstaten de voorschriften vast voor sancties en andere handhavingsmaatregelen, die ook waarschuwingen en niet-monetaire maatregelen kunnen omvatten, die van toepassing zijn op inbreuken op deze verordening door operatoren, en nemen zij alle nodige maatregelen om ervoor te zorgen dat deze naar behoren en doeltreffend worden uitgevoerd, daarbij rekening houdend met de richtsnoeren die de Commissie op grond van artikel 96 heeft uitgevaardigd. De sancties moeten doeltreffend, evenredig en afschrikkend zijn. Hierbij wordt rekening gehouden met de belangen van kmo’s, met inbegrip van start-ups, en hun economische levensvatbaarheid.
2. De lidstaten stellen de Commissie onverwijld en uiterlijk op de datum van toepassing in kennis van de in lid 1 bedoelde voorschriften voor sancties en andere handhavingsmaatregelen en delen haar onverwijld alle latere wijzigingen daarvan mee.
3. Voor de niet-naleving van het verbod op de in artikel 5 bedoelde AI-praktijken gelden administratieve geldboeten tot 35 000 000 EUR of, indien de overtreder een onderneming is, tot 7 % van haar totale wereldwijde jaarlijkse omzet voor het voorafgaande boekjaar, indien dat hoger is.
4. Voor de niet-naleving van een van de volgende bepalingen in verband met operatoren of [aangemelde instantie](a3.md#^aanins) s, uitgezonderd die welke zijn neergelegd in artikel 5, gelden administratieve geldboeten tot 15 000 000 EUR of, indien de overtreder een onderneming is, tot 3 % van haar totale wereldwijde jaarlijkse omzet voor het voorafgaande boekjaar, indien dat hoger is:
	1. a) verplichtingen voor [aanbieders](a3.md#^aanbieder) op grond van artikel 16;
	2. b) verplichtingen voor [gemachtigden](a3.md#^gemachtigde) op grond van artikel 22;
	3. c) verplichtingen voor [importeurs](a3.md#^importeur) op grond van artikel 23;
	4. d) verplichtingen voor [distributeurs](a3.md#^distributeur) op grond van artikel 24;
	5. e) verplichtingen voor [gebruiksverantwoordelijken](a3.md#^gebruiksverantwoordelijke) op grond van artikel 26;
	6. f) eisen en verplichtingen voor [aangemelde instantie](a3.md#^aanins) s op grond van artikel 31, artikel 33, lid 1, 3 of 4, of artikel 34;
	7. g) transparantieverplichtingen voor [aanbieders](a3.md#^aanbieder) en [gebruiksverantwoordelijken](a3.md#^gebruiksverantwoordelijke) op grond van artikel 50.
5. Voor de verstrekking van onjuiste, onvolledige of misleidende informatie aan [aangemelde instantie](a3.md#^aanins) s of [nationale bevoegde autoriteit](a3.md#^natbau)en naar aanleiding van een verzoek, gelden administratieve geldboeten tot 7 500 000 EUR of, indien de overtreder een onderneming is, tot 1 % van haar totale wereldwijde jaarlijkse omzet voor het voorafgaande boekjaar, indien dat hoger is.
6. In het geval van kmo’s, met inbegrip van start-ups, komt elke in dit artikel bedoelde boete neer op de percentages of, indien dat lager is, het bedrag als bedoeld in de leden 3, 4 en 5.
7. Bij het besluiten om al dan niet een administratieve geldboete op te leggen en bij het bepalen van het bedrag van de administratieve geldboete in elk individueel geval worden alle relevante omstandigheden van de specifieke situatie in aanmerking genomen en wordt naargelang van het geval rekening gehouden met het volgende:
	1. a) de aard, ernst en duur van de inbreuk en de gevolgen ervan, rekening houdend met het doel van het [AI-systeem](a3.md#^ai-systeem) en, indien passend, het aantal getroffen personen en de omvang van de door hen geleden schade;
	2. b) of administratieve geldboeten reeds door andere [markttoezichtautoriteit](a3.md#^mta)en voor dezelfde inbreuk op dezelfde [operator](a3.md#^operator) zijn toegepast;
	3. c) of administratieve geldboeten reeds door andere autoriteiten op dezelfde [operator](a3.md#^operator) zijn toegepast voor inbreuken op andere bepalingen van het Unierecht of van nationaal recht, wanneer dergelijke inbreuken het resultaat zijn van hetzelfde handelen of nalaten dat een relevante inbreuk op deze verordening vormt;
	4. d) de omvang, de jaaromzet en het marktaandeel van de [operator](a3.md#^operator) die de inbreuk pleegt;
	5. e) elke andere op de omstandigheden van de zaak toepasselijke verzwarende of verzachtende factor, zoals gemaakte financiële winsten, of vermeden verliezen, die al dan niet rechtstreeks uit de inbreuk voortvloeien;
	6. f) de mate waarin er met de [nationale bevoegde autoriteit](a3.md#^natbau)en is samengewerkt om de inbreuk te verhelpen en de mogelijke negatieve gevolgen daarvan te beperken;
	7. g) de mate waarin de [operator](a3.md#^operator) verantwoordelijk is, rekening houdend met de technische en organisatorische maatregelen die hij heeft genomen;
	8. h) de wijze waarop de [nationale bevoegde autoriteit](a3.md#^natbau)en kennis hebben gekregen van de inbreuk, met name of, en zo ja in hoeverre, de [operator](a3.md#^operator) de inbreuk heeft gemeld;
	9. i) de opzettelijke of nalatige aard van de inbreuk;
	10. j) door de [operator](a3.md#^operator) genomen maatregelen om de door de getroffen personen geleden schade te beperken.
8. Elke lidstaat stelt regels vast betreffende de vraag in hoeverre administratieve geldboeten kunnen worden opgelegd aan in die lidstaat gevestigde overheidsinstanties of -organen.
9. Afhankelijk van het rechtsstelsel van de lidstaten kunnen de regels voor administratieve geldboeten zodanig worden toegepast dat de boeten worden opgelegd door bevoegde nationale rechters of andere instanties, naargelang van het geval in die lidstaten. De toepassing van zulke regels in die lidstaten heeft een gelijkwaardig effect.
10. De uitoefening van bevoegdheden uit hoofde van dit artikel is onderworpen aan passende procedurele waarborgen overeenkomstig het Unierecht en het nationale recht, waaronder een doeltreffende voorziening in rechte en een eerlijke rechtsbedeling.
11. De lidstaten brengen jaarlijks verslag uit aan de Commissie over de administratieve geldboeten die zij in de loop van dat jaar overeenkomstig dit artikel hebben opgelegd, en over alle daarmee verband houdende geschil- of gerechtelijke procedures.