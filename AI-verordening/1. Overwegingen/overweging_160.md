---
layout: page
title: "overweging_160"
---

(160)

De [markttoezichtautoriteit](a3.md#^mta)en en de Commissie moeten gezamenlijke activiteiten, waaronder gezamenlijke onderzoeken, kunnen voorstellen die door [markttoezichtautoriteit](a3.md#^mta)en alleen of samen met de Commissie moeten worden uitgevoerd, met als doel de naleving te bevorderen, de niet-naleving vast te stellen, het bewustzijn te vergroten en richtsnoeren inzake deze verordening te verstrekken betreffende specifieke categorieën [AI-systemen](a3.md#^ai-systeem) met een hoog risico die in twee of meer lidstaten een ernstig risico blijken te vormen. Gezamenlijke activiteiten ter bevordering van conformiteit moeten worden uitgevoerd overeenkomstig artikel 9 van Verordening (EU) 2019/1020. Het [AI-bureau](a3.md#^aibur) moet zorgen voor coördinerende ondersteuning van gezamenlijke onderzoeken.