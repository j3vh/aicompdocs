---
layout: page
title: "overweging_39"
---

(39)

Elke verwerking van [biometrische gegevens](a3.md#^biog) en andere [persoonsgegevens](a3.md#^persg) in het kader van het gebruik van [AI-systemen](a3.md#^ai-systeem) voor [biometrische identificatie](a3.md#^bioid), die geen verband houdt met het gebruik van systemen voor [biometrische identificatie](a3.md#^bioid) op afstand in real time in [openbare ruimte](a3.md#^openb)n voor rechtshandhavingsdoeleinden zoals geregeld in deze verordening, moet blijven voldoen aan alle eisen die voortvloeien uit artikel 10 van Richtlijn (EU) 2016/680. Voor andere doeleinden dan [rechtshandhaving](a3.md#^rh) verbieden artikel 9, lid 1, van Verordening (EU) 2016/679 en artikel 10, lid 1, van Verordening (EU) 2018/1725 de verwerking van [biometrische gegevens](a3.md#^biog), met inachtneming van beperkte uitzonderingen zoals bepaald in die artikelen. Bij de toepassing van artikel 9, lid 1, van Verordening (EU) 2016/679 is het gebruik van [biometrische identificatie](a3.md#^bioid) op afstand voor andere doeleinden dan [rechtshandhaving](a3.md#^rh) reeds onderworpen aan verbodsbesluiten van nationale gegevensbeschermingsautoriteiten.