(131)

Om de werkzaamheden van de Commissie en de lidstaten op het gebied van AI te vergemakkelijken en om de transparantie voor het publiek te vergroten, moeten [aanbieders](a3.md#^aanbieder) van [AI-systemen](a3.md#^ai-systeem) met een hoog risico die geen verband houden met producten die onder het toepassingsgebied van de desbetreffende bestaande harmonisatiewetgeving van de Unie vallen, evenals [aanbieders](a3.md#^aanbieder) die van mening zijn dat een in de in een bijlage bij deze verordening opgenomen gebruiksgevallen met een hoog risico vermeld [AI-systeem](a3.md#^ai-systeem) op basis van een afwijking geen hoog risico inhoudt, worden verplicht zichzelf en informatie over hun [AI-systeem](a3.md#^ai-systeem) te registreren in een EU-databank, die door de Commissie moet worden opgericht en beheerd. Alvorens een in de in een bijlage bij deze verordening opgenomen gebruiksgevallen met een hoog risico vermeld [AI-systeem](a3.md#^ai-systeem) te gebruiken, moeten [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) met een hoog risico die overheidsinstanties, -agentschappen of -organen zijn, zich bij een dergelijke databank registreren en het systeem selecteren dat zij voornemens zijn te gebruiken. Andere [gebruiksverantwoordelijken](a3.md#^gebruiksverantwoordelijke) moeten het recht hebben dit vrijwillig te doen. Dit deel van de EU-databank moet voor het publiek toegankelijk en kosteloos zijn, en de informatie moet gemakkelijk te doorzoeken, begrijpelijk en machineleesbaar zijn. De EU-databank moet ook gebruiksvriendelijk zijn, bijvoorbeeld door zoekfuncties aan te bieden, onder meer door middel van trefwoorden, zodat het grote publiek relevante informatie kan vinden die moet worden ingediend bij de registratie van [AI-systemen](a3.md#^ai-systeem) met een hoog risico, evenals informatie over de gebruikssituatie van [AI-systemen](a3.md#^ai-systeem) met een hoog risico, zoals uiteengezet in een bijlage bij deze verordening, waarmee de [AI-systemen](a3.md#^ai-systeem) met een hoog risico overeenstemmen. Ook alle [substantiële wijziging](a3.md#^wijz)en van [AI-systemen](a3.md#^ai-systeem) met een hoog risico moeten in de EU-databank worden geregistreerd. Voor [AI-systemen](a3.md#^ai-systeem) met een hoog risico op het gebied van rechtshandhaving, migratie, asiel en grenstoezichtsbeheer moeten de registratieverplichtingen worden verricht in een beveiligd niet-openbaar deel van de EU-databank. De toegang tot het beveiligde niet-openbare deel moet strikt worden beperkt tot de Commissie en, wat hun nationale deel van die databank betreft, tot [markttoezichtautoriteit](a3.md#^mta)en. [AI-systemen](a3.md#^ai-systeem) met een hoog risico op het gebied van [kritieke infrastructuur](a3.md#^kritin) mogen alleen op nationaal niveau worden geregistreerd. De Commissie moet de verwerkingsverantwoordelijke van de EU-databank zijn, overeenkomstig Verordening (EU) 2018/1725. Teneinde de volledige functionaliteit van de EU-databank te waarborgen, moet de procedure voor het vaststellen van de databank de uitwerking van functionele specificaties door de Commissie en een onafhankelijk auditverslag omvatten. De Commissie moet bij de uitvoering van haar taken als verwerkingsverantwoordelijke voor de EU-databank rekening houden met cyberbeveiligingsrisico’s. Om de beschikbaarheid en het gebruik van de EU-databank door het publiek te maximaliseren, moet de databank, met inbegrip van de via de EU-databank beschikbaar gestelde informatie, voldoen aan de eisen van Richtlijn (EU) 2019/882.