(63)

Het feit dat een [AI-systeem](a3.md#^ai-systeem) uit hoofde van deze verordening als een [AI-systeem](a3.md#^ai-systeem) met een hoog risico is geclassificeerd, mag niet aldus worden uitgelegd dat het gebruik van het systeem rechtmatig is op grond van andere handelingen van het Unierecht of op grond van nationaal recht dat verenigbaar is met het Unierecht, zoals met betrekking tot de bescherming van de [persoonsgegevens](a3.md#^persg), het gebruik van leugendetectors en vergelijkbare instrumenten of andere systemen voor het bepalen van de gemoedstoestand van natuurlijke personen. Een dergelijk gebruik mag nog steeds uitsluitend plaatsvinden in overeenstemming met de toepasselijke eisen die voortvloeien uit het Handvest en de toepasselijke handelingen van secundair Unierecht en nationaal recht. Deze verordening mag niet aldus worden uitgelegd dat zij voorziet in de rechtsgrondslag voor de verwerking van [persoonsgegevens](a3.md#^persg), met inbegrip van [bijzondere categorieÃ«n persoonsgegevens](a3.md#^bijzcat), waar van toepassing, tenzij in deze verordening uitdrukkelijk anders is bepaald.