---
layout: page
title: "overweging_94"
---

(94)

Elke vorm van verwerking van [biometrische gegevens](a3.md#^biog) voor rechtshandhavingsdoeleinden door [AI-systemen](a3.md#^ai-systeem) voor [biometrische identificatie](a3.md#^bioid), moet in overeenstemming zijn met artikel 10 van Richtlijn (EU) 2016/680, op grond waarvan verwerking uitsluitend is toegestaan indien die strikt noodzakelijk is, in welk geval er passende waarborgen voor de rechten en vrijheden van de betrokkene moeten worden geboden, alsmede indien het Unierecht of het lidstatelijk recht in een dergelijke verwerking voorziet. Een dergelijk gebruik moet, indien toegestaan, tevens voldoen aan de beginselen van artikel 4, lid 1, van Richtlijn (EU) 2016/680, waaronder rechtmatigheid, billijkheid en transparantie, doelbinding, nauwkeurigheid en opslagbeperking.