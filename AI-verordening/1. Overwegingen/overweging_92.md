(92)

Deze verordening doet geen afbreuk aan de verplichtingen van werkgevers op grond van het Unierecht of de nationale wetgeving en praktijk, met inbegrip van Richtlijn 2002/14/EG van het Europees Parlement en de Raad [(39)](#ntr39-L_202401689NL.000101-E0039), om werknemers of hun vertegenwoordigers te informeren, of te informeren en te raadplegen, over besluiten om [AI-systemen](a3.md#^ai-systeem) in gebruik te stellen of aan te wenden. Ook indien de voorwaarden voor deze informerings- of deze informerings- en raadplegingsverplichtingen uit hoofde van andere rechtsinstrumenten niet vervuld zijn, blijft het noodzakelijk om werknemers en hun vertegenwoordigers over het geplande inzetten van [AI-systemen](a3.md#^ai-systeem) met een hoog risico op de werkplek te informeren. Bovendien is het recht te worden ge√Ønformeerd aanvullend en noodzakelijk voor de aan deze verordening ten grondslag liggende doelstelling van bescherming van de grondrechten. Om die reden moet deze verordening een informeringsvereiste bevatten, die evenwel geen afbreuk mag doen aan de bestaande rechten van werknemers.