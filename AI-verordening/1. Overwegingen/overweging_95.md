(95)

Het gebruik van systemen voor [biometrische identificatie](a3.md#^bioid) op afstand [achteraf](a3.md#^sbach) moet onverminderd het toepasselijke Unierecht en dan met name Verordening (EU) 2016/679 en Richtlijn (EU) 2016/680, gezien de indringende aard van deze systemen, worden onderworpen aan waarborgen. Systemen voor [biometrische identificatie](a3.md#^bioid) op afstand [achteraf](a3.md#^sbach) moeten te allen tijde worden gebruikt op een evenredige, legitieme en strikt noodzakelijke wijze, hetgeen betekent dat ze specifiek gericht moeten worden op de te identificeren personen en de locatie, binnen een beperkte tijdspanne, met gebruikmaking van een gesloten reeks wettelijk verkregen videobeelden. Systemen voor [biometrische identificatie](a3.md#^bioid) op afstand [achteraf](a3.md#^sbach) in het kader van [rechtshandhaving](a3.md#^rh) mogen in geen geval gebruikt worden op een wijze die tot algemene surveillance leidt. De voorwaarden voor [biometrische identificatie](a3.md#^bioid) op afstand [achteraf](a3.md#^sbach) mogen onder geen enkel beding ruimte bieden voor omzeiling van de voorwaarden van het verbod, noch van de strikte uitzonderingen voor realtime [biometrische identificatie](a3.md#^bioid) op afstand.