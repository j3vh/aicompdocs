---
layout: page
title: "overweging_125"
---

(125)

Gezien de complexiteit van [AI-systemen](a3.md#^ai-systeem) met een hoog risico en de aan die systemen verbonden risico’s, is het belangrijk een adequate conformiteitsbeoordelingsprocedure voor [AI-systemen](a3.md#^ai-systeem) met een hoog risico te ontwikkelen en daar [aangemelde instantie](a3.md#^aanins) s bij te betrekken, de zogeheten [conformiteitsbeoordeling](a3.md#^conformiteitsbeoordeling) door derden. Gezien de huidige ervaring van personen die professionele certificeringen vóór het [in de handel brengen](a3.md#^handel) uitvoeren op het gebied van productveiligheid en de andere aard van de risico’s waarmee dat gepaard gaat, is het echter passend om, in ieder geval in een eerste fase van de toepassing van deze verordening, het toepassingsgebied van conformiteitsbeoordelingen door derden van [AI-systemen](a3.md#^ai-systeem) met een hoog risico die geen verband houden met producten, te beperken. Daarom moet de [conformiteitsbeoordeling](a3.md#^conformiteitsbeoordeling) van dergelijke systemen in de regel onder eigen verantwoordelijkheid door de aanbieder worden uitgevoerd, met als enige uitzondering [AI-systemen](a3.md#^ai-systeem) die bedoeld zijn om voor biometrie te worden gebruikt.