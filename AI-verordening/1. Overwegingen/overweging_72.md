---
layout: page
title: "overweging_72"
---

(72)

Om problemen in verband met de ondoorzichtigheid en complexiteit van bepaalde [AI-systemen](a3.md#^ai-systeem) aan te pakken en [gebruiksverantwoordelijken](a3.md#^gebruiksverantwoordelijke) te helpen hun verplichtingen uit hoofde van deze verordening na te komen, moet transparantie vereist zijn voor [AI-systemen](a3.md#^ai-systeem) met een hoog risico voordat zij in de handel worden gebracht of in gebruik worden gesteld. [AI-systemen](a3.md#^ai-systeem) met een hoog risico moeten zodanig zijn ontworpen dat [gebruiksverantwoordelijken](a3.md#^gebruiksverantwoordelijke) kunnen begrijpen hoe het [AI-systeem](a3.md#^ai-systeem) werkt, de werking ervan kunnen evalueren en de sterke punten en beperkingen ervan kunnen begrijpen. [AI-systemen](a3.md#^ai-systeem) met een hoog risico moeten vergezeld gaan van relevante documentatie in de vorm van gebruiksaanwijzingen. Deze informatie moet de kenmerken, mogelijkheden en beperkingen van de [prestaties](a3.md#^prestaties) van het [AI-systeem](a3.md#^ai-systeem) bevatten. Die elementen zouden informatie omvatten over mogelijke bekende en te voorziene omstandigheden in verband met het gebruik van het [AI-systeem](a3.md#^ai-systeem) met een hoog risico, waaronder handelingen van de [gebruiksverantwoordelijke](a3.md#^gebruiksverantwoordelijke) die van invloed kunnen zijn op het gedrag en de [prestaties](a3.md#^prestaties) van het systeem, op grond waarvan het [AI-systeem](a3.md#^ai-systeem) risico’s kan veroorzaken voor de gezondheid, veiligheid en grondrechten, over de wijzigingen die vooraf zijn bepaald en beoordeeld met het oog op conformiteit door de aanbieder, en over de relevante maatregelen voor menselijk toezicht, waaronder de maatregelen om de interpretatie van de output van het [AI-systeem](a3.md#^ai-systeem) door de [gebruiksverantwoordelijken](a3.md#^gebruiksverantwoordelijke) te vergemakkelijken. Transparantie, met inbegrip van de bijbehorende gebruiksaanwijzingen, moet [gebruiksverantwoordelijken](a3.md#^gebruiksverantwoordelijke) helpen bij het gebruik van het systeem, en hen helpen onderbouwde beslissingen te nemen. De [gebruiksverantwoordelijken](a3.md#^gebruiksverantwoordelijke) moeten onder meer beter in staat zijn om het juiste systeem te kiezen dat zij voornemens zijn te gebruiken in het licht van de verplichtingen die op hen van toepassing zijn, om te worden geïnformeerd over het beoogde en uitgesloten gebruik, en om het [AI-systeem](a3.md#^ai-systeem) correct en op passende wijze te gebruiken. Om de leesbaarheid en toegankelijkheid van de informatie in de gebruiksaanwijzingen te verbeteren, moeten, waar passend, illustratieve voorbeelden worden opgenomen, bijvoorbeeld over de beperkingen en het beoogde en uitgesloten gebruik van het [AI-systeem](a3.md#^ai-systeem). De [aanbieders](a3.md#^aanbieder) moeten ervoor zorgen dat alle documentatie, met inbegrip van de gebruiksaanwijzingen, zinvolle, volledige, toegankelijke en begrijpelijke informatie bevat, die rekening houdt met de behoeften en de te verwachten kennis van de beoogde [gebruiksverantwoordelijken](a3.md#^gebruiksverantwoordelijke). De gebruiksaanwijzingen moeten beschikbaar worden gesteld in een taal die de beoogde [gebruiksverantwoordelijken](a3.md#^gebruiksverantwoordelijke) gemakkelijk kunnen begrijpen, welke de betrokken lidstaat bepaalt.