(62)

Onverminderd de regels van Verordening (EU) 2024/900 van het Europees Parlement en de Raad [(34)](#ntr34-L_202401689NL.000101-E0034), en om de risico’s van ongepaste externe inmenging van buitenaf in het in artikel 39 van het Handvest verankerde stemrecht en van onevenredige gevolgen voor democratische processen, democratie en de rechtsstaat aan te pakken, moeten [AI-systemen](a3.md#^ai-systeem) die bedoeld zijn om de uitslag van een verkiezing of referendum of het stemgedrag van natuurlijke personen wanneer zij hun stem uitbrengen bij verkiezingen of referenda te beïnvloeden, worden geclassificeerd als [AI-systemen](a3.md#^ai-systeem) met een hoog risico, met uitzondering van [AI-systemen](a3.md#^ai-systeem) waarvan de output niet rechtstreeks is gericht op natuurlijke personen, zoals instrumenten voor het organiseren, optimaliseren en structureren van politieke campagnes vanuit administratief en logistiek oogpunt.