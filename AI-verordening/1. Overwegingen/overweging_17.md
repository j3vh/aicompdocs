(17)

Het in deze verordening bedoelde begrip “systeem voor [biometrische identificatie](a3.md#^bioid) op [afstand](a3.md#^sbia)” moet functioneel worden gedefinieerd, als een [AI-systeem](a3.md#^ai-systeem) dat bedoeld is voor de identificatie van natuurlijke personen, doorgaans van een afstand, zonder dat zij hier actief bij betrokken zijn, door vergelijking van de [biometrische gegevens](a3.md#^biog) van een persoon met de [biometrische gegevens](a3.md#^biog) die zijn opgenomen in een referentiedatabank, ongeacht de specifieke gebruikte technologie, processen of soorten [biometrische gegevens](a3.md#^biog) . Dergelijke systemen voor [biometrische identificatie](a3.md#^bioid) op afstand worden doorgaans gebruikt om meerdere personen of hun gedrag gelijktijdig waar te nemen, teneinde de identificatie van natuurlijke personen, zonder dat zij er actief bij betrokken zijn, aanzienlijk te vergemakkelijken. Daarvan uitgesloten zijn [AI-systemen](a3.md#^ai-systeem) die bedoeld zijn om te worden gebruikt voor [biometrische verificatie](a3.md#^biover), met inbegrip van authenticatie, met als enige doel te bevestigen dat een specifieke natuurlijke persoon daadwerkelijk de persoon is die hij of zij beweert te zijn, en de identiteit van een natuurlijke persoon te bevestigen met als enige doel toegang te verschaffen tot een dienst, een apparaat te ontgrendelen of beveiligde toegang te verschaffen tot een locatie. Die uitsluiting wordt gerechtvaardigd door het feit dat dergelijke systemen waarschijnlijk geringe gevolgen zullen hebben voor de grondrechten van natuurlijke personen in vergelijking met systemen voor [biometrische identificatie](a3.md#^bioid) op afstand die kunnen worden gebruikt voor de verwerking van [biometrische gegevens](a3.md#^biog) van een groot aantal personen, zonder dat zij er actief bij betrokken zijn. In het geval van realtimesystemen gebeurt de vastlegging van de [biometrische gegevens](a3.md#^biog), de vergelijking en de identificatie allemaal ogenblikkelijk, bijna ogenblikkelijk of in ieder geval zonder noemenswaardige vertraging. In dit verband mag er geen ruimte zijn om de regels van deze verordening betreffende het realtimegebruik van de betrokken [AI-systemen](a3.md#^ai-systeem) te omzeilen door kleine vertragingen toe te staan. Bij realtimesystemen wordt gebruik gemaakt van: “live” of “bijna live” materiaal, zoals videobeelden, die worden gegenereerd door een camera of een ander toestel met soortgelijke functionaliteit. In het geval van systemen “achteraf” zijn de [biometrische gegevens](a3.md#^biog) daarentegen reeds vastgelegd en vinden de vergelijking en de identificatie pas met een noemenswaardige vertraging plaats. Het gaat dan om materiaal, zoals foto’s of videobeelden gegenereerd door camera’s van een gesloten televisiecircuit of privétoestellen, dat vóór het gebruik van het systeem is gegenereerd met betrekking tot de betrokken natuurlijke personen.