(96)

Om efficiënt te waarborgen dat de grondrechten worden beschermd, moeten [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) met een hoog risico die een publiekrechtelijk orgaan, of openbare diensten verlenende particuliere entiteiten en [gebruiksverantwoordelijken](a3.md#^gebruiksverantwoordelijke) van bepaalde in een bijlage bij deze verordening vermelde [AI-systemen](a3.md#^ai-systeem) met een hoog risico, zoals bank- of verzekeringsentiteiten, een effectbeoordeling op het gebied van de grondrechten uitvoeren alvorens deze systemen in gebruik te stellen. Voor personen belangrijke diensten die van openbare aard zijn, kunnen tevens door particuliere entiteiten worden verleend. Particuliere entiteiten die dergelijke openbare diensten aanbieden, houden verband met taken van algemeen belang op het gebied van onder meer onderwijs, gezondheidszorg, sociale diensten, huisvesting en rechtsbedeling. Doel van de effectbeoordeling op het gebied van de grondrechten is dat de [gebruiksverantwoordelijke](a3.md#^gebruiksverantwoordelijke) de specifieke risico’s voor de rechten van personen of groepen personen die waarschijnlijk zullen worden getroffen, in kaart brengt, en dat hij bepaalt welke maatregelen er nodig zijn in het geval die risico’s zich voordoen. De effectbeoordeling moet worden verricht voordat het [AI-systeem](a3.md#^ai-systeem) met een hoog risico wordt ingezet en moet worden geactualiseerd in het geval de [gebruiksverantwoordelijke](a3.md#^gebruiksverantwoordelijke) van mening is dat een van de relevante factoren is veranderd. De effectbeoordeling moet in kaart brengen in welke relevante processen van de [gebruiksverantwoordelijke](a3.md#^gebruiksverantwoordelijke) het [AI-systeem](a3.md#^ai-systeem) met een hoog risico in overeenstemming met het beoogde doel ervan zal worden gebruikt, en moet voorts een beschrijving bevatten van de periode waarin en de frequentie waarmee het systeem zal worden gebruikt, alsmede van de specifieke categorieën natuurlijke personen en groepen die in de specifieke gebruikscontext waarschijnlijk gevolgen zullen ondervinden. In de beoordeling moet tevens worden geïnventariseerd welke specifieke risico’s op schade gevolgen kunnen hebben voor de grondrechten van die personen of groepen. De [gebruiksverantwoordelijke](a3.md#^gebruiksverantwoordelijke) moet bij de beoordeling informatie gebruiken die relevant is voor een behoorlijke effectbeoordeling, waaronder door de aanbieder van het [AI-systeem](a3.md#^ai-systeem) met een hoog risico in de gebruiksaanwijzing verstrekte informatie. [gebruiksverantwoordelijken](a3.md#^gebruiksverantwoordelijke) moeten aan de hand van de vastgestelde risico’s bepalen welke maatregelen er getroffen moeten worden in het geval die risico’s zich voordoen, zoals governanceregelingen in die specifieke gebruikscontext in de vorm van onder meer regelingen voor menselijk toezicht overeenkomstig de gebruiksaanwijzing of in de vorm van klachten- en beroepsprocedures, omdat deze een cruciale rol kunnen spelen bij de beperking van risico’s voor de grondrechten in concrete gebruiksgevallen. Na uitvoering van die effectbeoordeling moet de [gebruiksverantwoordelijke](a3.md#^gebruiksverantwoordelijke) de relevante [markttoezichtautoriteit](a3.md#^mta) daarvan in kennis stellen. [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) met een hoog risico kunnen bij de uitvoering van de effectbeoordeling en het ontwerpen van maatregelen voor het geval de risico’s werkelijkheid worden, met name bij gebruik van [AI-systemen](a3.md#^ai-systeem) in de publieke sector, zich voor de inwinning van relevante informatie voor de effectbeoordeling in voorkomend geval tot relevante belanghebbenden wenden, zoals de vertegenwoordigers van groepen personen die waarschijnlijk gevolgen van het [AI-systeem](a3.md#^ai-systeem) zullen ondervinden, alsmede tot onafhankelijke deskundigen en maatschappelijke organisaties. Het Europees Bureau voor artificiële intelligentie (“[AI-bureau](a3.md#^aibur)”) moet een model-vragenlijst ontwikkelen om naleving te vergemakkelijken en de administratieve lasten voor [gebruiksverantwoordelijken](a3.md#^gebruiksverantwoordelijke) te verminderen.