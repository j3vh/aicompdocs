---
layout: page
title: "overweging_88"
---

(88)

In de hele de AI-waardeketen worden vaak door meerdere partijen [AI-systemen](a3.md#^ai-systeem), instrumenten en diensten geleverd, alsook onderdelen of processen, die door de aanbieder in het [AI-systeem](a3.md#^ai-systeem) worden geïntegreerd, een en ander met verscheidene doelstellingen, waaronder het (opnieuw) trainen, testen en evalueren van modellen, de integratie in software, of andere aspecten van modelontwikkeling. Die partijen hebben een belangrijke rol te spelen in de waardeketen ten aanzien van de aanbieder van het [AI-systeem](a3.md#^ai-systeem) met een hoog risico waarin hun [AI-systemen](a3.md#^ai-systeem), instrumenten, diensten, componenten of processen zijn geïntegreerd, en moeten deze aanbieder bij schriftelijke overeenkomst de nodige informatie, capaciteiten, technische toegang en andere bijstand verstrekken op basis van de algemeen erkende stand van de techniek, teneinde de aanbieder in staat te stellen volledig te voldoen aan de verplichtingen van deze verordening, zonder afbreuk te doen aan hun eigen intellectuele-eigendomsrechten of bedrijfsgeheimen.