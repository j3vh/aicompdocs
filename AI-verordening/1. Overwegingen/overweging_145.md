---
layout: page
title: "overweging_145"
---

(145)

Om de risico’s voor de uitvoering te beperken die voortvloeien uit een gebrek aan kennis en deskundigheid op de markt en om de nakoming door [aanbieders](a3.md#^aanbieder), met name kmo’s, met inbegrip van start-ups, en [aangemelde instantie](a3.md#^aanins) s van hun verplichtingen uit hoofde van deze verordening te vergemakkelijken, zouden met name het platform voor AI on demand, de Europese digitale-innovatiehubs en de test- en experimenteerfaciliteiten die door de Commissie en de lidstaten op Unie- of nationaal niveau zijn vastgesteld, moeten bijdragen tot de uitvoering van deze verordening. Binnen hun respectieve opdracht en bevoegdheidsgebieden kunnen het platform voor AI on demand, de Europese digitale-innovatiehubs en de test- en experimenteerfaciliteiten met name technische en wetenschappelijke ondersteuning bieden aan [aanbieders](a3.md#^aanbieder) en [aangemelde instantie](a3.md#^aanins) s.