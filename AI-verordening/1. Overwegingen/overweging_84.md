---
layout: page
title: "overweging_84"
---

(84)

Om rechtszekerheid te waarborgen, moet worden verduidelijkt dat, onder bepaalde specifieke voorwaarden, om het even welke distributeur, importeur, [gebruiksverantwoordelijke](a3.md#^gebruiksverantwoordelijke) of andere derde moet worden beschouwd als aanbieder van een [AI-systeem](a3.md#^ai-systeem) met een hoog risico en deze derhalve alle relevante verplichtingen moet nakomen. Dit zou het geval zijn als die partij haar naam of merk op een reeds in de handel gebracht of in gebruik gesteld [AI-systeem](a3.md#^ai-systeem) met een hoog risico zet, onverminderd contractuele regelingen waarin wordt bepaald dat de verplichtingen anders worden toegewezen. Dit zou ook het geval zijn als die partij een [substantiÃ«le wijziging](a3.md#^wijz) aanbrengt aan een reeds in de handel gebracht of in gebruik gesteld [AI-systeem](a3.md#^ai-systeem) met een hoog risico en dit op zodanige wijze doet dat het een [AI-systeem](a3.md#^ai-systeem) met een hoog risico overeenkomstig deze verordening blijft, of als zij het beoogde doel van een [AI-systeem](a3.md#^ai-systeem), met inbegrip van een [AI-systeem](a3.md#^ai-systeem) voor algemene doeleinden, dat niet als een [AI-systeem](a3.md#^ai-systeem) met een hoog risico is geclassificeerd en reeds in de handel is gebracht of in gebruik is gesteld, op zodanige wijze wijzigt dat het [AI-systeem](a3.md#^ai-systeem) een [AI-systeem](a3.md#^ai-systeem) met een hoog risico overeenkomstig deze verordening wordt. Die bepalingen moeten van toepassing zijn onverminderd specifiekere bepalingen in bepaalde harmonisatiewetgeving van de Unie op basis van het nieuwe wetgevingskader waarmee deze verordening gezamenlijk moet worden toegepast. Zo moet artikel 16, lid 2, van Verordening (EU) 2017/745, waarin is bepaald dat bepaalde wijzigingen niet mogen worden beschouwd als een wijziging van een hulpmiddel die gevolgen kan hebben voor de naleving van de toepasselijke eisen, van toepassing blijven op [AI-systemen](a3.md#^ai-systeem) met een hoog risico die medische hulpmiddelen zijn in de zin van die verordening.