---
layout: page
title: "overweging_118"
---

(118)

Deze verordening reguleert [AI-systemen](a3.md#^ai-systeem) en AI-modellen door relevante marktdeelnemers die deze in de Unie [in de handel brengen](a3.md#^handel), [in gebruik stellen](a3.md#^gebruik) of in gebruik nemen bepaalde eisen en verplichtingen op te leggen, en vormt een aanvulling op de verplichtingen voor [aanbieders](a3.md#^aanbieder) van tussenhandelsdiensten die dit soort systemen of modellen in hun bij Verordening (EU) 2022/2065 gereguleerde diensten integreren. Voor zover dergelijke systemen of modellen zijn ingebed in als zeer groot aangemerkte onlineplatforms of onlinezoekmachines, vallen zij onder het kader voor risicobeheer krachtens Verordening (EU) 2022/2065. Bijgevolg moeten de overeenkomstige verplichtingen van deze verordening als vervuld worden beschouwd, tenzij er in dergelijke modellen aanzienlijke [systeemrisico](a3.md#^sysrisk)’s worden geconstateerd die niet onder Verordening (EU) 2022/2065 vallen. Binnen dit kader zijn [aanbieders](a3.md#^aanbieder) van zeer grote onlineplatforms en zeer grote onlinezoekmachines verplicht te beoordelen welke [systeemrisico](a3.md#^sysrisk)’s er potentieel uit het ontwerp, de werking en het gebruik van hun diensten voortvloeien, met inbegrip van de wijze waarop het ontwerp van de in de dienst gebruikte algoritmische systemen die tot dergelijke risico’s kunnen bijdragen, alsmede welke [systeemrisico](a3.md#^sysrisk)’s er kunnen optreden bij misbruik. Deze [aanbieders](a3.md#^aanbieder) zijn ook verplicht passende risicobeperkende maatregelen te treffen, met inachtneming van de grondrechten.