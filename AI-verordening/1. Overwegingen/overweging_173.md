(173)

Om ervoor te zorgen dat het regelgevingskader waar nodig kan worden aangepast, moet aan de Commissie de bevoegdheid worden overgedragen om overeenkomstig artikel 290 VWEU handelingen vast te stellen tot wijziging van de voorwaarden waaronder een [AI-systeem](a3.md#^ai-systeem) niet als een [AI-systeem](a3.md#^ai-systeem) met een hoog risico wordt beschouwd, van de lijst van [AI-systemen](a3.md#^ai-systeem) met een hoog risico, van de bepalingen inzake technische documentatie, van de inhoud van de EU-conformiteitsverklaring, van de bepalingen betreffende de conformiteitsbeoordelingsprocedures, van de bepalingen tot vaststelling van [AI-systemen](a3.md#^ai-systeem) met een hoog risico waarop de conformiteitsbeoordelingsprocedure op basis van de beoordeling van het kwaliteitsbeheersysteem en de beoordeling van de technische documentatie moet gelden, van de drempel, benchmarks en indicatoren, onder meer door die benchmarks en indicatoren aan te vullen, van de regels voor de classificatie van AI-modellen voor algemene doeleinden met [systeemrisico](a3.md#^sysrisk)â€™s, van de criteria voor de aanwijzing van AI-modellen voor algemene doeleinden met een [systeemrisico](a3.md#^sysrisk), van de technische documentatie voor [aanbieders](a3.md#^aanbieder) van AI-modellen voor algemene doeleinden en van de transparantie-informatie voor [aanbieders](a3.md#^aanbieder) van AI-modellen voor algemene doeleinden. Het is van bijzonder belang dat de Commissie bij haar voorbereidende werkzaamheden tot passende raadplegingen overgaat, onder meer op deskundigenniveau, en dat die raadplegingen gebeuren in overeenstemming met de beginselen die zijn vastgelegd in het Interinstitutioneel Akkoord van 13 april 2016 over beter wetgeven [(55)](#ntr55-L_202401689NL.000101-E0055). Met name om te zorgen voor gelijke deelname aan de voorbereiding van gedelegeerde handelingen, ontvangen het Europees Parlement en de Raad alle documenten op hetzelfde tijdstip als de deskundigen van de lidstaten, en hebben hun deskundigen systematisch toegang tot de vergaderingen van de deskundigengroepen van de Commissie die zich bezighouden met de voorbereiding van de gedelegeerde handelingen.