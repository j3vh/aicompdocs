---
layout: page
title: "overweging_20"
---

(20)

Om de grootste voordelen van [AI-systemen](a3.md#^ai-systeem) te behalen en tegelijkertijd de grondrechten, gezondheid en veiligheid te beschermen en democratische controle mogelijk te maken, moeten [aanbieders](a3.md#^aanbieder), [gebruiksverantwoordelijken](a3.md#^gebruiksverantwoordelijke) en betrokken personen door middel van [AI-geletterdheid](a3.md#^aigell) van de nodige kennis voorzien worden om onderbouwde beslissingen te nemen met betrekking tot [AI-systemen](a3.md#^ai-systeem). Die kennis kan verschillen naargelang de context en kan inzicht omvatten in de correcte toepassing van technische elementen tijdens de ontwikkelingsfase van het [AI-systeem](a3.md#^ai-systeem), de maatregelen die moeten worden toegepast tijdens het gebruik ervan, hoe de output van het [AI-systeem](a3.md#^ai-systeem) moet worden geïnterpreteerd, en, in het geval van betrokken personen, de kennis die nodig is om te begrijpen hoe beslissingen die met behulp van AI worden genomen, op hen van invloed zullen zijn. In het kader van de toepassing van deze verordening moet [AI-geletterdheid](a3.md#^aigell) alle relevante actoren in de AI-waardeketen de inzichten verschaffen die nodig zijn om de passende naleving en de correcte handhaving ervan te waarborgen. Voorts kunnen de brede uitvoering van maatregelen op het gebied van [AI-geletterdheid](a3.md#^aigell) en de invoering van passende vervolgmaatregelen bijdragen tot het verbeteren van de arbeidsomstandigheden en uiteindelijk de consolidatie en innovatie van betrouwbare AI in de Unie ondersteunen. De Europese raad voor artificiële intelligentie (European Artificial Intelligence Board — de “AI-board”) moet de Commissie ondersteunen bij het bevorderen van instrumenten voor [AI-geletterdheid](a3.md#^aigell) en van de bekendheid van het publiek met en hun begrip van de voordelen, risico’s, waarborgen, rechten en plichten met betrekking tot het gebruik van [AI-systemen](a3.md#^ai-systeem). In samenwerking met de relevante belanghebbenden moeten de Commissie en de lidstaten de opstelling van vrijwillige gedragscodes faciliteren om de [AI-geletterdheid](a3.md#^aigell) te bevorderen bij personen die zich bezighouden met de ontwikkeling, de exploitatie en het gebruik van AI.