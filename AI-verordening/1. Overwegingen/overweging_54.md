(54)

Aangezien [biometrische gegevens](a3.md#^biog) een bijzondere categorie [persoonsgegevens](a3.md#^persg) vormen, is het passend verschillende gevallen van kritiek gebruik van biometrische systemen te classificeren als gebruik met een hoog risico, voor zover het gebruik is toegestaan op grond van het toepasselijke Unierecht en nationale recht. Technische onnauwkeurigheden van [AI-systemen](a3.md#^ai-systeem) voor de [biometrische identificatie](a3.md#^bioid) op afstand van natuurlijke personen kunnen tot vertekende resultaten en discriminerende effecten leiden. Het risico op dergelijke vertekende resultaten en discriminerende effecten is met name relevant wanneer zij betrekking hebben op leeftijd, etniciteit, ras, geslacht of handicap. Systemen voor [biometrische identificatie](a3.md#^bioid) op afstand moeten daarom worden geclassificeerd als systemen met een hoog risico, gezien de risicoâ€™s die zij met zich meebrengen. Een dergelijke classificatie geldt niet voor [AI-systemen](a3.md#^ai-systeem) die bedoeld zijn om te worden gebruikt voor [biometrische verificatie](a3.md#^biover), met inbegrip van authenticatie, met als enige doel te bevestigen dat een specifieke natuurlijke persoon daadwerkelijk de persoon is die die persoon beweert te zijn, en de identiteit van een natuurlijke persoon te bevestigen met als enige doel toegang te verschaffen tot een dienst, een apparaat te ontgrendelen of beveiligde toegang te verschaffen tot een locatie. Daarnaast moeten [AI-systemen](a3.md#^ai-systeem) die bedoeld zijn om te worden gebruikt voor biometrische categorisering op basis van krachtens artikel 9, lid 1, van Verordening (EU) 2016/679 beschermde gevoelige eigenschappen of kenmerken op basis van [biometrische gegevens](a3.md#^biog), voor zover deze niet verboden zijn op grond van deze verordening, en systemen voor het herkennen van emoties die niet verboden zijn op grond van deze verordening, worden geclassificeerd als systemen met een hoog risico. Biometrische systemen die uitsluitend bedoeld zijn om te worden gebruikt om cyberbeveiligings- en [persoonsgegevens](a3.md#^persg)beschermingsmaatregelen mogelijk te maken, mogen niet als [AI-systemen](a3.md#^ai-systeem) met een hoog risico worden beschouwd.