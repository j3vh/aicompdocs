(130)

In bepaalde omstandigheden kan de snelle beschikbaarheid van innovatieve technologieën cruciaal zijn voor de gezondheid en veiligheid van personen, de bescherming van het milieu en de klimaatverandering, en de samenleving in haar geheel. Het is derhalve passend dat de [markttoezichtautoriteit](a3.md#^mta)en om uitzonderlijke redenen in verband met de openbare veiligheid of de bescherming van het leven en de gezondheid van natuurlijke personen, de bescherming van het milieu en de bescherming van essentiële industriële en infrastructurele activa toestemming kunnen verlenen voor het [in de handel brengen](a3.md#^handel) of [in gebruik stellen](a3.md#^gebruik) van [AI-systemen](a3.md#^ai-systeem) die nog niet aan een [conformiteitsbeoordeling](a3.md#^conformiteitsbeoordeling) zijn onderworpen. In naar behoren gemotiveerde situaties, zoals voorzien in deze verordening, kunnen [rechtshandhavingsinstantie](a3.md#^rhi)s of civielebeschermingsautoriteiten zonder toestemming van de [markttoezichtautoriteit](a3.md#^mta) een specifiek [AI-systeem](a3.md#^ai-systeem) met een hoog risico [in gebruik stellen](a3.md#^gebruik), op voorwaarde dat tijdens of na het gebruik onverwijld om een dergelijke toestemming wordt verzocht.