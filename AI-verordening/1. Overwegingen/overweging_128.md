(128)

In lijn met het algemeen erkende begrip van [substantiële wijziging](a3.md#^wijz) van producten die vallen onder de harmonisatiewetgeving van de Unie, is het passend dat, indien zich een verandering voordoet die gevolgen kan hebben voor de overeenstemming van een [AI-systeem](a3.md#^ai-systeem) met een hoog risico met deze verordening (bijvoorbeeld een verandering van het besturingssysteem of de softwarearchitectuur) of indien het beoogde doel van het systeem verandert, dat [AI-systeem](a3.md#^ai-systeem) wordt beschouwd als een nieuw [AI-systeem](a3.md#^ai-systeem) dat aan een nieuwe [conformiteitsbeoordeling](a3.md#^conformiteitsbeoordeling) moet worden onderworpen. Wijzigingen met betrekking tot het algoritme en de [prestaties](a3.md#^prestaties) van [AI-systemen](a3.md#^ai-systeem) die blijven “leren” nadat zij in de handel zijn gebracht of in gebruik gesteld, die met name automatisch aanpassen hoe taken worden uitgevoerd, mogen echter geen [substantiële wijziging](a3.md#^wijz) vormen, mits die wijzigingen vooraf door de aanbieder zijn bepaald en op het moment van de [conformiteitsbeoordeling](a3.md#^conformiteitsbeoordeling) zijn beoordeeld.