---
layout: page
title: "overweging_121"
---

(121)

Normalisatie moet een belangrijke rol spelen bij de levering van technische oplossingen aan [aanbieders](a3.md#^aanbieder) om de naleving van deze verordening te waarborgen, in overeenstemming met de stand van de techniek, opdat de innovatie, het concurrentievermogen en ook de groei op de eengemaakte markt kunnen worden bevorderd. De naleving van [geharmoniseerde norm](a3.md#^hnorm)en, zoals gedefinieerd in artikel 2, lid 1, punt c), van Verordening (EU) nr. 1025/2012 van het Europees Parlement en de Raad [(41)](#ntr41-L_202401689NL.000101-E0041), die normaal gesproken de stand van de techniek moet weerspiegelen, moet een middel zijn voor [aanbieders](a3.md#^aanbieder) om de overeenstemming met de voorschriften van deze verordening aan te tonen. Het is daarom zaak aan te sturen op evenwichtige belangenvertegenwoordiging door overeenkomstig de artikelen 5 en 6 van Verordening (EU) nr. 1025/2012 alle relevante belanghebbenden te betrekken bij de ontwikkeling van normen, met name kmoâ€™s, consumentenorganisaties en belanghebbenden op sociaal gebied en dat van milieu. De Commissie moet voor een soepelere naleving de normalisatieverzoeken zonder onnodige vertraging afgeven. Bij het opstellen van normalisatieverzoeken moet de Commissie de nodige expertise inwinnen bij het adviesforum voor AI en de AI-board. Bij ontstentenis van relevante verwijzingen naar [geharmoniseerde norm](a3.md#^hnorm)en moet de Commissie evenwel [gemeenschappelijke specificatie](a3.md#^gespec)s voor bepaalde eisen uit hoofde van deze verordening kunnen vaststellen, bij uitvoeringshandeling en na raadpleging van het adviesforum. De [gemeenschappelijke specificatie](a3.md#^gespec)s moeten een uitzonderlijke achtervang zijn om de aanbieder te kunnen laten voldoen aan de eisen van deze verordening ingeval het normalisatieverzoek door geen van de Europese normalisatieorganisaties is aanvaard, ingeval de relevante [geharmoniseerde norm](a3.md#^hnorm)en onvoldoende tegemoetkomen aan problemen op het gebied van de grondrechten, ingeval de [geharmoniseerde norm](a3.md#^hnorm)en niet aan het verzoek voldoen, of ingeval er vertraging is ontstaan bij de vaststelling van een passende [geharmoniseerde norm](a3.md#^hnorm). Indien een dergelijke vertraging bij de vaststelling van een [geharmoniseerde norm](a3.md#^hnorm) te wijten is aan de technische complexiteit van die norm, moet de Commissie hier rekening mee houden alvorens te overwegen [gemeenschappelijke specificatie](a3.md#^gespec)s vast te stellen. De Commissie wordt aangemoedigd om bij de ontwikkeling van [gemeenschappelijke specificatie](a3.md#^gespec)s samen te werken met internationale partners en internationale normalisatie-instellingen.