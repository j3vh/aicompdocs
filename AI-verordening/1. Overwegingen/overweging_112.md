(112)

Het is tevens noodzakelijk tot een procedure te komen voor de classificatie van AI-modellen voor algemene doeleinden met een [systeemrisico](a3.md#^sysrisk). Een AI-model voor algemeen gebruik dat aan de toepasselijke drempel voor [capaciteiten met een grote impact](a3.md#^capgi) voldoet, dient als [AI-model voor algemene doeleinden](a3.md#^gpai) met een [systeemrisico](a3.md#^sysrisk) te worden aangemerkt. De aanbieder behoort uiterlijk twee weken nadat aan de vereisten is voldaan of nadat bekend is geworden dat een [AI-model voor algemene doeleinden](a3.md#^gpai) voldoet aan de vereisten die tot het vermoeden leiden, het [AI-bureau](a3.md#^aibur) daarvan in kennis te stellen. Dit is met name relevant met betrekking tot de drempel van [zwevendekommabewerkingen](a3.md#^flop), omdat de training van AI-modellen voor algemene doeleinden uitgebreide planning vergt met onder meer voorafgaande toewijzing van rekeninputmiddelen, waardoor [aanbieders](a3.md#^aanbieder) van AI-modellen voor algemene doeleinden reeds vóór voltooiing van de training weten kunnen of hun model aan de drempel zal voldoen. In het kader van die kennisgeving moet de aanbieder kunnen aantonen dat een [AI-model voor algemene doeleinden](a3.md#^gpai) dankzij zijn specifieke kenmerken bij wijze van uitzondering geen [systeemrisico](a3.md#^sysrisk)’s meebrengt en dat het dus niet als [AI-model voor algemene doeleinden](a3.md#^gpai) met [systeemrisico](a3.md#^sysrisk)’s mag worden aangemerkt. Het [AI-bureau](a3.md#^aibur) kan dankzij die informatie anticiperen op het [in de handel brengen](a3.md#^handel) van AI-modellen voor algemene doeleinden met [systeemrisico](a3.md#^sysrisk)’s, en de [aanbieders](a3.md#^aanbieder) kunnen reeds in een vroeg stadium met het [AI-bureau](a3.md#^aibur) in contact treden. Die informatie is met name van belang met betrekking tot AI-modellen voor algemene doeleinden waarvan het de bedoeling is deze als open source vrij te geven, want eenmaal als het opensourcemodel is vrijgegeven, kan het moeilijker zijn de nodige maatregelen ter naleving van de verplichtingen uit hoofde van deze verordening te treffen.