---
layout: page
title: "overweging_115"
---

(115)

Aanbieders van AI-modellen voor algemene doeleinden met [systeemrisico](a3.md#^sysrisk)’s dienen mogelijke [systeemrisico](a3.md#^sysrisk)’s te beoordelen en te beperken. Indien er zich als gevolg van de ontwikkeling of het gebruik van een [AI-model voor algemene doeleinden](a3.md#^gpai) die [systeemrisico](a3.md#^sysrisk)’s kan inhouden een [ernstig incident](a3.md#^eins) voordoet, ondanks inspanningen om met het model verband houdende risico’s te identificeren en te voorkomen, moet de aanbieder van het [AI-model voor algemene doeleinden](a3.md#^gpai) onverwijld het verdere verloop van het incident beginnen te volgen en de Commissie en de [nationale bevoegde autoriteit](a3.md#^natbau)en alle relevante informatie en mogelijke corrigerende maatregelen melden. Bovendien moeten [aanbieders](a3.md#^aanbieder) zorgen voor een passend niveau van cyberbeveiliging voor het model en de fysieke infrastructuur ervan, indien van toepassing, gedurende de gehele levenscyclus van het model. Bij de cyberbeveiliging in verband met [systeemrisico](a3.md#^sysrisk)’s als gevolg van kwaadwillig gebruik of aanvallen, moet terdege rekening worden gehouden met onopzettelijke modellekken, ongeoorloofde vrijgave, omzeiling van veiligheidsmaatregelen, alsmede met bescherming tegen cyberaanvallen, ongeoorloofde toegang, en modeldiefstal. Die bescherming kan worden geboden door modelwegingen, algoritmen, servers en datasets te beveiligen, bijvoorbeeld met operationele beveiligingsmaatregelen voor informatie, specifiek cyberbeveiligingsbeleid, passende technische en bewezen oplossingen, alsmede met controles op cyber- en fysieke toegang, afgestemd op de relevante omstandigheden en risico’s.