(141)

Om de ontwikkeling en het [in de handel brengen](a3.md#^handel) van de in een bijlage bij deze verordening opgenomen [AI-systemen](a3.md#^ai-systeem) met een hoog risico te versnellen is het belangrijk dat [aanbieders](a3.md#^aanbieder) of potentiële [aanbieders](a3.md#^aanbieder) van deze systemen ook zonder deel te nemen aan een [AI-testomgeving voor regelgeving](a3.md#^sandbox) gebruik kunnen maken van een speciale regeling voor het testen van deze systemen onder reële omstandigheden. De verordening moet in dergelijke gevallen echter voorzien in passende en voldoende waarborgen en voorwaarden voor [aanbieders](a3.md#^aanbieder) en potentiële [aanbieders](a3.md#^aanbieder), rekening houdend met de mogelijke gevolgen van die testen voor individuele natuurlijke personen. Deze waarborgen moeten onder meer inhouden dat natuurlijke personen om [geïnformeerde toestemming](a3.md#^infcon) wordt gevraagd voor deelname aan [testen onder reële omstandigheden](a3.md#^testreel), behalve in het kader van [rechtshandhaving](a3.md#^rh) waarbij het vragen van [geïnformeerde toestemming](a3.md#^infcon) zou verhinderen dat het [AI-systeem](a3.md#^ai-systeem) wordt getest. Toestemming van proefpersonen voor deelname aan dergelijke tests in het kader van deze verordening staat los van de toestemming van betrokkenen voor de verwerking van hun [persoonsgegevens](a3.md#^persg) uit hoofde van het relevante gegevensbeschermingsrecht en laat deze onverlet. Het is ook belangrijk om de risico’s tot een minimum te beperken en toezicht door bevoegde autoriteiten mogelijk te maken en daarom potentiële [aanbieders](a3.md#^aanbieder) voor te schrijven dat zij een [plan voor [testen onder reële omstandigheden](a3.md#^planro) indienen bij de bevoegde [markttoezichtautoriteit](a3.md#^mta), de testen registreren in specifieke rubrieken in de EU-databank, met uitzondering van enkele beperkte uitzonderingen, beperkingen stellen aan de periode gedurende welke de testen kunnen worden uitgevoerd en aanvullende waarborgen voor tot bepaalde kwetsbare groepen horende personen vereisen, evenals een schriftelijke overeenkomst waarin de rollen en verantwoordelijkheden van potentiële [aanbieders](a3.md#^aanbieder) en [gebruiksverantwoordelijken](a3.md#^gebruiksverantwoordelijke) worden omschreven en doeltreffend toezicht door bevoegd personeel dat betrokken is bij de [testen onder reële omstandigheden](a3.md#^testreel). Voorts is het passend te voorzien in aanvullende waarborgen om ervoor te zorgen dat de voorspellingen, aanbevelingen of besluiten van het [AI-systeem](a3.md#^ai-systeem) daadwerkelijk kunnen worden teruggedraaid en genegeerd en dat [persoonsgegevens](a3.md#^persg) worden beschermd en gewist indien de proefpersonen hun toestemming om aan de testen deel te nemen hebben ingetrokken, onverminderd hun rechten als betrokkenen uit hoofde van het Unierecht inzake gegevensbescherming. Wat de doorgifte van gegevens betreft, is het ook passend te voorzien dat gegevens die zijn verzameld en verwerkt met het oog op testen in reële omstandigheden alleen aan derde landen mogen worden doorgegeven die passende en toepasselijke waarborgen uit hoofde van het Unierecht toepassen, met name in overeenstemming met de basisvoorwaarden voor de doorgifte van [persoonsgegevens](a3.md#^persg) uit hoofde van het Unierecht inzake gegevensbescherming, terwijl voor [niet-persoonsgebonden gegevens](a3.md#^nietpersg) passende waarborgen worden voorzien in overeenstemming met het Unierecht, zoals Verordeningen (EU) 2022/868 [(42)](#ntr42-L_202401689NL.000101-E0042) en (EU) 2023/2854 [(43)](#ntr43-L_202401689NL.000101-E0043) van het Europees Parlement en de Raad.