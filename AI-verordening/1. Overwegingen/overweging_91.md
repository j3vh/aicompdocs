---
layout: page
title: "overweging_91"
---

(91)

Gezien de aard van [AI-systemen](a3.md#^ai-systeem) en de risicoâ€™s voor de veiligheid en de grondrechten waarmee het gebruik ervan mogelijk gepaard gaat, onder meer wat betreft de noodzaak van een behoorlijke monitoring van de [prestaties](a3.md#^prestaties) van een [AI-systeem](a3.md#^ai-systeem) in de praktijk, is het passend om specifieke verantwoordelijkheden voor [gebruiksverantwoordelijken](a3.md#^gebruiksverantwoordelijke) vast te stellen. Met name moeten [gebruiksverantwoordelijken](a3.md#^gebruiksverantwoordelijke) passende technische en organisatorische maatregelen treffen om ervoor te zorgen dat hun gebruik van [AI-systemen](a3.md#^ai-systeem) met een hoog risico in overeenstemming is met de gebruiksaanwijzingen en voorts moeten er, waar passend, bepaalde andere verplichtingen worden vastgesteld met betrekking tot de monitoring van de werking van [AI-systemen](a3.md#^ai-systeem) en met betrekking tot de registratie. Ook moeten [gebruiksverantwoordelijken](a3.md#^gebruiksverantwoordelijke) ervoor zorgen dat de personen die zijn aangewezen voor de uitvoering van de bij deze verordening vastgestelde [gebruiksinstructies](a3.md#^instructies) en menselijk toezicht, over de nodige bekwaamheid beschikken, met name over afdoende [AI-geletterdheid](a3.md#^aigell), opleiding en autoriteit om die taken naar behoren uit te voeren. Die verplichtingen mogen geen afbreuk doen aan andere verplichtingen van [gebruiksverantwoordelijken](a3.md#^gebruiksverantwoordelijke) met betrekking tot [AI-systemen](a3.md#^ai-systeem) met een hoog risico uit hoofde van het Unierecht of het nationale recht.