---
layout: page
title: "overweging_155"
---

(155)

Om ervoor te zorgen dat [aanbieders](a3.md#^aanbieder) van [AI-systemen](a3.md#^ai-systeem) met een hoog risico rekening kunnen houden met de ervaring met het gebruik van [AI-systemen](a3.md#^ai-systeem) met een hoog risico voor het verbeteren van hun systemen en het ontwerp- en ontwikkelingsproces of tijdig eventuele mogelijke corrigerende maatregelen kunnen nemen, moeten alle [aanbieders](a3.md#^aanbieder) beschikken over een [systeem voor monitoring na](a3.md#^sysmon) het [in de handel brengen](a3.md#^handel) . In voorkomend geval moet de monitoring na het [in de handel brengen](a3.md#^handel) een analyse van de interactie met andere [AI-systemen](a3.md#^ai-systeem), met inbegrip van andere apparaten en software, omvatten. Monitoring na het [in de handel brengen](a3.md#^handel) mag niet gelden voor [gevoelige operationele gegevens](a3.md#^gog) van [gebruiksverantwoordelijken](a3.md#^gebruiksverantwoordelijke) die [rechtshandhavingsinstantie](a3.md#^rhi)s zijn. Dit systeem is ook belangrijk om te waarborgen dat de mogelijke risico’s van [AI-systemen](a3.md#^ai-systeem) die blijven “leren” nadat zij in de handel zijn gebracht of in gebruik zijn gesteld, op efficiëntere en tijdigere wijze kunnen worden aangepakt. In dit verband moeten [aanbieders](a3.md#^aanbieder) ook worden verplicht over een systeem te beschikken om ernstige incidenten als gevolg van het gebruik van hun [AI-systemen](a3.md#^ai-systeem), d.w.z. incidenten of storingen die leiden tot de dood of ernstige schade aan de gezondheid, ernstige en onomkeerbare verstoring van het beheer en de exploitatie van [kritieke infrastructuur](a3.md#^kritin), inbreuken op verplichtingen uit hoofde van het Unierecht ter bescherming van de grondrechten of ernstige schade aan eigendommen of het milieu, aan de relevante autoriteiten te melden.