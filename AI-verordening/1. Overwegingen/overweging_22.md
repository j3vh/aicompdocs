---
layout: page
title: "overweging_22"
---

(22)

Gezien hun digitale aard moeten zelfs bepaalde [AI-systemen](a3.md#^ai-systeem) die niet in de Unie in de handel worden gebracht, in gebruik worden gesteld of worden gebruikt, onder het toepassingsgebied van deze verordening vallen. Dit is bijvoorbeeld het geval wanneer een in de Unie gevestigde [operator](a3.md#^operator) aan een in een derde land gevestigde [operator](a3.md#^operator) bepaalde diensten uitbesteedt voor een activiteit die wordt verricht door een [AI-systeem](a3.md#^ai-systeem) dat als een [AI-systeem](a3.md#^ai-systeem) met een hoog risico kan worden aangemerkt. In die omstandigheden zou het [AI-systeem](a3.md#^ai-systeem) dat door de [operator](a3.md#^operator) in een derde land wordt gebruikt, data kunnen verwerken die rechtmatig in de Unie zijn verzameld en vanuit de Unie zijn doorgegeven, en vervolgens de aanbestedende [operator](a3.md#^operator) in de Unie kunnen voorzien van de output van dat [AI-systeem](a3.md#^ai-systeem) die het resultaat is van die verwerking, zonder dat het [AI-systeem](a3.md#^ai-systeem) in de Unie in de handel wordt gebracht, in gebruik wordt gesteld of wordt gebruikt. Om te voorkomen dat deze verordening wordt omzeild en om natuurlijke personen die zich in de Unie bevinden doeltreffend te beschermen, moet deze verordening ook van toepassing zijn op [aanbieders](a3.md#^aanbieder) en [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) die in een derde land zijn gevestigd, voor zover de door die systemen geproduceerde output bedoeld is om in de Unie te worden gebruikt. Om rekening te houden met bestaande regelingen en bijzondere behoeften inzake toekomstige samenwerking met buitenlandse partners waarmee informatie en bewijsmateriaal worden uitgewisseld, mag deze verordening evenwel niet van toepassing zijn op overheidsinstanties van een derde land en internationale organisaties wanneer zij optreden in het kader van samenwerking of internationale overeenkomsten die op het niveau van de Unie of op nationaal niveau zijn gesloten met het oog op samenwerking met de Unie of haar lidstaten op het gebied van [rechtshandhaving](a3.md#^rh) en justitie, mits het betrokken derde land of de betrokken internationale organisatie in passende waarborgen voorziet met betrekking tot de bescherming van de grondrechten en fundamentele vrijheden van natuurlijke personen. In voorkomend geval kan dit betrekking hebben op activiteiten van entiteiten die door derde landen zijn belast met de uitvoering van specifieke taken ter ondersteuning van deze samenwerking op het gebied van [rechtshandhaving](a3.md#^rh) en justitie. Een dergelijk kader voor samenwerking of dergelijke overeenkomsten zijn bilateraal gesloten tussen lidstaten en derde landen of tussen de Europese Unie, Europol en andere agentschappen van de Unie enerzijds en derde landen en internationale organisaties anderzijds. De autoriteiten die uit hoofde van deze verordening bevoegd zijn voor het toezicht op de [rechtshandhavingsinstantie](a3.md#^rhi)s en justitiÃ«le autoriteiten, moeten beoordelen of die kaders voor samenwerking of internationale overeenkomsten passende waarborgen bevatten met betrekking tot de bescherming van de grondrechten en fundamentele vrijheden van natuurlijke personen. De ontvangende nationale autoriteiten en de ontvangende instellingen, organen en instanties van de Unie die gebruikmaken van dergelijke output in de Unie, blijven er verantwoordelijk voor dat het gebruik ervan in overeenstemming is met het recht van de Unie. Wanneer die internationale overeenkomsten worden herzien of er in de toekomst nieuwe worden gesloten, moeten de overeenkomstsluitende partijen alles in het werk stellen om die overeenkomsten in overeenstemming te brengen met de eisen van deze verordening.