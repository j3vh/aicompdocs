## BIJLAGE XII Transparantie-informatie als bedoeld in artikel 53, lid 1, punt b) — technische documentatie voor [aanbieders](a3.md#^aanbieder) van AI-modellen voor algemene doeleinden aan [aanbieders](a3.md#^aanbieder) verder in de AI-waardeketen die het model in hun [AI-systeem](a3.md#^ai-systeem) integreren De in artikel 53, lid 1, punt b), bedoelde informatie omvat ten minste de volgende elementen: 
1. Een algemene beschrijving van het [AI-model voor algemene doeleinden](a3.md#^gpai), met daarin: 
	1. a) de taken die het model moet uitvoeren en het type en de aard van [AI-systemen](a3.md#^ai-systeem) waarin het kan worden geïntegreerd; 
	2. b) de “acceptable use policies” die van toepassing zijn; 
	3. c) de releasedatum en de wijze van verspreiding; 
	4. d) hoe het model interageert of kan worden gebruikt om te interageren met hardware of software die geen deel uitmaakt van het model zelf, indien van toepassing; 
	5. e) de versies van relevante software met betrekking tot het gebruik van het [AI-model voor algemene doeleinden](a3.md#^gpai), indien van toepassing; 
	6. f) de architectuur en het aantal parameters; 
	7. g) de modaliteit (bv. tekst, afbeelding) en het formaat van de input en output; 
	8. h) de licentie voor het model. 
2. Een beschrijving van de elementen van het model en van het proces voor de ontwikkeling ervan, waaronder: 
	1. a) de technische middelen (bv. [gebruiksinstructies](a3.md#^instructies), infrastructuur, instrumenten) die nodig zijn voor de integratie van het [AI-model voor algemene doeleinden](a3.md#^gpai) in [AI-systemen](a3.md#^ai-systeem); 
	2. b) de modaliteit (bv. tekst, afbeelding enz.) en het formaat van de input en output en de maximale omvang ervan (bv. lengte van het contextvenster enz.); 
	3. c) informatie over de data die worden gebruikt voor training, tests en validatie, indien van toepassing, met inbegrip van het type en de herkomst van de data en curatiemethoden.