### BIJLAGE IX Informatie die moet worden ingediend bij de registratie van de in bijlage III vermelde [AI-systemen](a3.md#^ai-systeem) met een hoog risico, met betrekking tot tests onder reële omstandigheden overeenkomstig artikel 60 
Wat betreft tests onder reële omstandigheden die moeten worden geregistreerd in overeenstemming met artikel 60, wordt de volgende informatie verstrekt en daarna up-to-date gehouden: 
1. een Uniebreed uniek identificatienummer van de tests onder reële omstandigheden; 
2. ee \[sic] naam en de contactgegevens van de aanbieder of potentiële aanbieder en van de [gebruiksverantwoordelijken](a3.md#^gebruiksverantwoordelijke) die betrokken zijn bij de tests onder reële omstandigheden; 
3. een korte beschrijving van het [AI-systeem](a3.md#^ai-systeem), het beoogde doel ervan en andere informatie die nodig is voor de identificatie van het systeem; 
4. een samenvatting van de voornaamste kenmerken van het plan voor de tests onder reële omstandigheden; 
5. informatie over het opschorten of beëindigen van tests onder reële omstandigheden.