## BIJLAGE VIII Informatie die moet worden verstrekt bij de registratie van [AI-systemen](a3.md#^ai-systeem) met een hoog risico in overeenstemming met artikel 49 
### Afdeling A — Informatie die moet worden ingediend door [[aanbieders](a3.md#^aanbieder) van [AI-systemen](a3.md#^ai-systeem) met een hoog risico overeenkomstig artikel 49, lid 1 
Voor wat betreft [AI-systemen](a3.md#^ai-systeem) met een hoog risico die moeten worden geregistreerd in overeenstemming met artikel 49, lid 1, wordt de volgende informatie verstrekt en daarna actueel gehouden: 
1. de naam, het adres en de contactgegevens van de aanbieder; 
2. indien de informatie wordt ingediend door een andere persoon namens de aanbieder, de naam, het adres en de contactgegevens van die persoon; 
3. de naam, het adres en de contactgegevens van de gemachtigde, indien van toepassing; 
4. de handelsnaam van het [AI-systeem](a3.md#^ai-systeem), evenals eventuele aanvullende ondubbelzinnige verwijzingen waarmee het [AI-systeem](a3.md#^ai-systeem) kan worden geïdentificeerd en getraceerd; 
5. een beschrijving van het beoogde doel van het [AI-systeem](a3.md#^ai-systeem) en van de componenten en functies die door dit [AI-systeem](a3.md#^ai-systeem) worden ondersteund; 
6. een basale en beknopte beschrijving van de door het systeem gebruikte informatie (data, input) en de operationele logica ervan; 
7. de status van het [AI-systeem](a3.md#^ai-systeem) (in de handel, in gebruik, niet langer in de handel/in gebruik, teruggeroepen); 
8. het type, het nummer en de verloopdatum van het door de [aangemelde instantie](a3.md#^aanins) verstrekte certificaat en de naam of het identificatienummer van die [aangemelde instantie](a3.md#^aanins), indien van toepassing; 
9. een gescand exemplaar van het in punt 8 bedoelde certificaat, indien van toepassing; 
10. de lidstaten waarin het [AI-systeem](a3.md#^ai-systeem) in de handel is gebracht, in gebruik is gesteld of op de markt in de Unie is aangeboden; 
11. een exemplaar van de in artikel 47 bedoelde EU-conformiteitsverklaring; 
12. een elektronische gebruiksaanwijzing; deze informatie wordt niet verstrekt voor [AI-systemen](a3.md#^ai-systeem) met een hoog risico op het gebied van [rechtshandhaving](a3.md#^rh) of migratie-, asiel- en grenstoezichtsbeheer, als bedoeld in bijlage III, punten 1, 6 en 7; 
13. een URL voor aanvullende informatie (facultatief). 
### Afdeling B — Informatie die moet worden ingediend door [aanbieders](a3.md#^aanbieder) van [AI-systemen](a3.md#^ai-systeem) met een hoog risico overeenkomstig artikel 49, lid 2 
Voor wat betreft [AI-systemen](a3.md#^ai-systeem) met een hoog risico die moeten worden geregistreerd in overeenstemming met artikel 49, lid 2, wordt de volgende informatie verstrekt en daarna actueel gehouden: 
1. de naam, het adres en de contactgegevens van de aanbieder; 
2. indien de informatie wordt ingediend door een andere persoon namens de aanbieder, de naam, het adres en de contactgegevens van die persoon; 
3. de naam, het adres en de contactgegevens van de gemachtigde, indien van toepassing; 
4. de handelsnaam van het [AI-systeem](a3.md#^ai-systeem), evenals eventuele aanvullende ondubbelzinnige verwijzingen waarmee het [AI-systeem](a3.md#^ai-systeem) kan worden geïdentificeerd en getraceerd; 
5. een beschrijving van het beoogde doel van het [AI-systeem](a3.md#^ai-systeem); 
6. de voorwaarde of voorwaarden uit hoofde van artikel 6, lid 3, waaronder het [AI-systeem](a3.md#^ai-systeem) niet wordt beschouwd als een systeem met een hoog risico; 
7. een korte samenvatting van de redenen waarom het [AI-systeem](a3.md#^ai-systeem) bij de toepassing van de procedure uit hoofde van artikel 6, lid 3, niet als een systeem met een hoog risico wordt beschouwd; 
8. de status van het [AI-systeem](a3.md#^ai-systeem) (in de handel, in gebruik, niet langer in de handel/in gebruik, teruggeroepen); 
9. de lidstaten waarin het [AI-systeem](a3.md#^ai-systeem) in de handel is gebracht, in gebruik is gesteld of op de markt in de Unie is aangeboden. 
### Afdeling C — Informatie die moet worden ingediend door [gebruiksverantwoordelijken](a3.md#^gebruiksverantwoordelijke) van [AI-systemen](a3.md#^ai-systeem) met een hoog risico overeenkomstig artikel 49, lid 3 
Voor wat betreft [AI-systemen](a3.md#^ai-systeem) met een hoog risico die moeten worden geregistreerd in overeenstemming met artikel 49, lid 3, wordt de volgende informatie verstrekt en daarna actueel gehouden: 
1. de naam, het adres en de contactgegevens van de [gebruiksverantwoordelijke](a3.md#^gebruiksverantwoordelijke); 
2. de naam, het adres en de contactgegevens van de persoon die namens de [gebruiksverantwoordelijke](a3.md#^gebruiksverantwoordelijke) informatie indient; 
3. de URL van de invoer van het [AI-systeem](a3.md#^ai-systeem) in de EU-databank door de aanbieder ervan; 
4. een samenvatting van de bevindingen van de overeenkomstig artikel 27 uitgevoerde effectbeoordeling op het gebied van de grondrechten; 
5. een samenvatting van de gegevensbeschermingeffectbeoordeling die is uitgevoerd overeenkomstig artikel 35 van Verordening (EU) 2016/679 of artikel 27 van Richtlijn (EU) 2016/680, als nader bepaald in artikel 26, lid 8, van deze verordening, indien van toepassing.